༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W3CN4738 ImageGroup: 13CN4740
LCCN: n/a ISBN: n/a
Title:
 རི་ཆོས་གཏམ་ཀུན་ཏུ་བཟང་པོའི་སྒྲ་དབྱངས།
ri chos gtam kun tu bzang po'i sgra dbyangs/
Author: to-be-supplied
to-be-supplied
Descriptor:
II 
Original Publication: 
C
II
Place: In/a
Publisher:
 In/a
Date: n /a
Volume: 1
Total Volumes:
TBRC Pages: 
VIL
Introductory Pages: n/a
Text Pages: In a
Scanning Information: Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.

KARMAPA
༄༅།།རི་ཡི་ཆོས་གཏམ་ཀུན་ཏུ་བཟང་པོའི་སྒྲ་དབྱངས་
ཞེས་བྱ་བ་བཞུཊ་སོ།།
་ མཛད་པ་པོ། ཟུར་མང་ལེགས་བཀད་སྒྲ་དབྱངས་
རྒྱུད་སྐུ་དག་གཙུ གs@གཟའདྷ མིག།།

ལེགས་བཤད་སྒྲ་དབྱངས་ཀྱི་རང་རྣམ།
ལོ་གསུམ་པར་ནང་སོ་པདྨ་ལ་དབུ་སྐྲ་ཕུལ།་ ་ལོ་དགུ་པར་དོན་གྲུབ་
བཀྲ་ཤིས་ཀྱི་བདག་གི་དབང་རྣམས་དང་བསྙན་རྒྱུད་རྩ་བ་རང་དང་།
རཏྣའི་གུ་རུ་ཞི་དྲག་སོགས་འདུས་པ་སྐོར། ཞི་ཁྲོ་ཕུར་པ་རྣམས་བཀའ་
དྲིན་གྱིས་སྩལ། ལོ་བཅུ་པ་ལ་ཕྱག་རྒྱ་ཆེན་པོའི་ཁྲིད་ལ་མུན་སྒོམ་བྱས། ་
གནས་ཉམས་འདྲ་སྐྱེས། དེ་ནས་ལོ་བཅུ་བདུན་གྱི་བར་འབུལ་བ་གྲོང་
ཆོག་མི་བྱེད་ཀ་མེད་མ་གཏོགས་པ་ཆོས་སྣང་ཙམ་མ་ཤར། སྡིག་གྲོགས་
ཀྱི་ནུས་པར་བློ་ངན་པར་གྱུར། སྡེ་སྲིད་ལོངས་སྤྱོད་ཀྱི་ཆགས་སྡང་དྲག་
པོར་སྐྱེས། དཀོར་ལ་བརྟེན་ནས་བློ་རྨུག་པོར་དུད་འགྲོ་ལྟ་བུར་གྱུར།
ལོ་བཅུ་བདུན་ཡོལ་ཁ་རྐྱེན་འགའ་རེ་ལ་རྟེན་ནས།་ འཇིག་རྟེན་གྱི་
མངོན་ཞེན་དེ་ཆུང་དུ་སོང་། བཅོ་བརྒྱད་པ་ལ་ཉེར་གཞག་གི་བསྡུས་
དོན། རང་བྱུང་ཚིགས་བཅད་མ་ལེའུ་བཅུ་པར་སྦྱངས། ཕྱག་ཆེན་གྱི་
ཁྲིད་བླ་མའི་ཕྱག་ལེན་ལོ་རེ་བཞིན་མཛད་ཉེར་གཅིག་པ་ལ་མཁན་ཆེན་་་་
རྒྱལ་བ་དཀོན་མཆོག་འབངས་དང་ལས་སློབ་རྟོགས་ལྡན་དོན་གྲུབ་རིན་་་་
ཆེན། དད་པའི་དགེ་འདུན་དང་བཅས་དགེ་ཚུལ་བྱས། ཉེར་གསུམ་
པ་ལ་ཀརྨ་པས་གདན་སའི་བསྐོ་བཞག་མཛད། གདན་ཁྲི་ལོ་གསུམ་ .

ཉེར་ལྔ་པར་གདན་ས་ཀརྨར་མཁན་ཆེན་དེ་ཉིད་དང་། ལས་
མནན། 
སློབ་གནས་བརྟན་རིན་ཆེན་མགོན་པོ་དགེ་འདུན་གྲང་ཚད་ཀྱི་མཐུས་་་་་ 
བསྙན་པར་རྫོགས། མདོ་སྔགས་ཀྱི་ཆོས་མང་པོ་རྒྱལ་བ་ཉིད་དང་རྒྱལ་
ཚབ་གྲགས་པ་དོན་གྲུབ་ལས་ཐོབ། དེ་ཕན་དུ་བདེ་མཆོག་ཡབ་ཡུམ་ཀྱི་
དབང་དཀའ་དང་། དམ་ཚིག་རྒྱ་མཚོ་དེ་བཞིན་གཤེགས་སྙིང་། བླ་
མ་ལྔ་བཅུ་རྣམ་ཤེས་ཡེ་ཤེས་འབྱེད། ཀླུ་སྒྲུབ་དང་། ཞི་བ་ལྷ་དང་། །
བྱམས་པའི་ལུགས་ཀྱི་སེམས་བསྐྱེད་ཆོ་ག་དེའི་སྲུང་མཚམས་སྡོམ་པ་ཉི་ཤུ་
པ་སོགས་དང་། འདུལ་བའི་སྡེ་སྣོད་མཐའ་དག་གི་མཛོད་དུ་མེ་ཏོག་
ཕྲེང་རྒྱུད། འདུལ་བ་སུམ་བརྒྱ་པ། འདུལ་བའི་བསྟན་བཅོས་རབ་
བྱུང་གི་གཞུང་སོགས་དང་། མངོན་པའི་སྡེ་སྣོད་མཐའ་དག་གི་སྙིང་པོ་
ཀུན་ལས་གཏུས་ཀྱི་མཚན་ཉིད་ཀུན་བསྡུས་དང་། བདེན་པ་རྣམ་ངེས་
མདོ་སྡེའི་སྡེ་སྣོད་ཀུན་གྱི་སྙིང་པོ་མངོན་རྟོགས་རྒྱན་སྐབས་
ཀྱི་སྐབས། 
བརྒྱད་པ། མདོ་སྡེ་རྒྱན་ལེའུ་རྩ་གཅིག་པ། མཐའ་བྲལ་དབུ་མ་ཆེན་
པོའི་ལྟ་སྤྱོད་ཟུང་འཇུག་ལེའུ་བཅུ་པ། དབུ་མ་ཆོས་དབྱིངས་བསྟོད་པ།
ཀརྨ་པ་དབྱངས་ཅན་བཞད་པའི་དབུ་མ་རྟེན་འབྲེལ་བསྟོད་པ་ས་གཞུང་
འགྲེལ་གསུམ། ཇོ་ནང་པའི་ལྟ་བའི་མུན་སེལ། དབུ་མ་གཤེས་སྤྲིང་།
ཡན་ལག་བདུན་པ་ཆོས་ཀྱི་རྣམ་གྲངས་། རྗེ་རང་བྱུང་བའི་ཕར་ཕྱིན་
སྟོང་ཐུན། རྗེ་རོང་སྟོན་གྱི་ཕར་ཕྱིན་སྤྱི་དོན་རྣམས་ཚིག་ངག་ཏུ་ཐོན་པ།

དོན་སེམས་ལ་གོ་བ། སོ་སོའི་འགྲེལ་པ་མང་པོའི་འཐད་པ་ལ་ངེས་ཤེས་
སྐྱེ་ནུས་པ་ཙམ་བྱས། གཞན་གསང་སྔགས་ཀྱི་རྒྱུད་སྡེ་མཐའ་དག་གི་
མཛོད་དུ་གྱུར་པ་བུ་སྟོན་གྱི་མཛེས་བརྒྱན་ཆེན་པོ། ཐམས་ཅད་མཁྱེན་པ་
རང་བྱུང་རྡོ་རྗེའི་ནང་དོན་རྩ་འགྲེལ་སོགས་མང་པོ་ལ་བག་ཆགས་་་་་་་་
བཞགས། 
བཀའ་བརྒྱུད་གོང་མའི་ཕྱག་ཆེན་དང་ཆོས་དྲུག་གི་ཁྲིད་མང་
པོ་ལ་གོ་བ་རླངས། རང་གིས་གོ་བའི་ལམ་གྱི་གནད་བློ་སྦྱོངས་རྣམས་
མཁྱེན་ཆོས་བཅུ། སྐྱེས་བུ་གསུམ། བྱང་ཕྱོགས་སོ་བདུན། ལྷན་ཅིག་སྐྱེས་
སྦྱོར། སྐུ་གསུམ་ངོ་སྤྲོད། ལྔ་ལྡན་ཆོས་བཞི། སྙིང་པོ་དོན་གསུམ། འབྲེལ་
པ་བཞི་ལྡན། ཐུགས་རྗེ་ཆེན་པོའི་དམར་ཁྲིད། ནཱ་རོ་ཆོས་དྲུག ཞེན་པ་
བཞི་བྲལ་སོགས་དང་། དབང་དང་གཞུང་བཤད་ཕྲན་བུ་སོགས། ཕྱོགས་
་ འགོ་མ་ལོགས་པ་བྱས་ཀྱང་། སློབ་མ་རྣམས་ལ་ཚེ་བློས་བཏང་དང་།
བདག་གཞན་མཉམ་རྗེ་མ་སྐྱེས་པད་གནས་ཉམས་འདྲ་གོ་བར་འདུག་སྟེ་
ཕན་ཐོག་མི་ཐང་ངོ་། །གཞན་དྲུང་གོང་མས་མཛད་པའི་ཟུར་རྒྱུན་གྱིས་
འཕྲོད། ཕར་ཕྱིན་ཇོ་ནང་ལུག ཆོས་དྲུག་གི་བསྡུས་བཤད། རྗེ་བླ་མ་དང་
ཞུས་ལེ། བསྟོད་ཚོགས་ངོ་སྤྲོད་འདྲ་མང་པོ་ཡོད་། བདག་གི་སྙན་རྒྱུད་
སྐོར་ལ་དབང་བཀའ་ལྟ་བུ་ལ་གསལ་ཀ་བྱེད་རྒྱུ་སྣང་ཡང་ཆོ་འཕྲུལ་་་་་་་
བཞིན་བྱུང་བས་མ་བས། དེའི་སྐབས་སུ་ཕྱོགས་འདིའི་སྐྱ་སེར་རྣམས་
ཀྱིས་ན་རེ། སྔར་ནང་སོ་གོང་མ་རྣམས་ཀྱིས་བསྟན་པ་སྐྱོང་བས་ལེགས་

པོ་བྱུང་། ཁྱེད་ཀྱི་མ་ཕེར་ཟེར། ཅི་འདྲ་བྱུང་དྲིས་པས། སྔར་བླ་མ་དེ་
། རྒྱ་ནས་ཇ་རྒྱུ་རེ་
རྣམས་ཀྱིས་བཀྱག་ན་གནམ་ཁྱོག་མནན་ན་ས་ནོན
་ ཕོག རྟ་དྲིལ་བརྒྱ་ཁ་མི་ཚད་ཡོད། དགྲ་ལ་ལྟང་མཱ་ལེན། སྡེ་ཆུས་དང་
སྙན་གྲགས་འཛེམ།: དཔའ་མཛང་འཕྲུལ་གསུམ། བཙུན་ཕྱུག་ཆེ་གསུམ་ ་
འདི་འདྲའི་དུས་ཀྱི་སྙིགས་མ་ལས་སྙིགས་མར་ཐུགས་ད་ནི་
ཡོད་ཟེར། 
། རྒྱལ་མཆོག་
བསླབ་སྦྱངས་དང་འཆད་ཉེན་ལའང་འདོད་པ་མེད་ཅིང་
འོད་མཚན་ཅན་གྱིས་ཀྱང་སྙིགས་མའི་ཚེ་ལ་ལོང་མེད་པས་སྒྲུབ་པ་སྙིང་་་་
པོར་གྱིས་གསུང་པས་དེ་འདྲའི་འདུན་པས། ནང་སོ་པདྨའི་སྐུ་སྐྱེ་འདི་
ཀརྨ་པ་མཆོག་གི་སྤྲུལ་སྐུ་དབང་ཕྱུག་རྡོ་རྗེས་ཟུར་མང་གི་གདན་སར་་་་་
བདག་རང་རེ་ཞིག་མཁས་མེད་དུ་འདུག་པ་
བསྐོས་བཞག་ཞུས་ནས། 
འདི་ནི་རང་གི་སློབ་བུ་སྒོམ་ཆེན་ཀརྨ་རབ་མཆོག་གིས་ 
འདི་ཡིན་ཏེ། 
། སློབ་བུ་
ཁྱོད་ཀྱི་རྣམ་ཐར་གཅིག་དད་རྟེན་དུ་དགོས་ཟེར་བ་དང་
། བདག་རང་གི་
གཞན་ཞིག་གིས་རྨ་སེའི་རྣམ་ཐར་གཅིག་གྱིས་ཟེར་བས
རྣམ་ཐར་ནི་ཇི་ལྟར་བར་བྲིས་ན་ངེས་ཀྱང་དད་པ་འཕེལ་བའི་དམིགས་་་
རྨ་སེ་རིན་པོ་ཆེའི་རྣམ་ཐར་ཞོར་བྱུང་མཚར་མཚར་བྱས་
རྐྱེན་མེད་པས། 
རྣམ་ཐར་དྲི་མེད་རྡོ་རྗེ་འཆང་གི་གོ་འཕང་བདག་དང་
པའི་དགེ་བས། 
བསྐུལ་བ་པོ་གཉིས་ཀྱིས་ཐོག་དྲངས་སེམས་ཅན་ཐམས་ཅད་ཀྱིས་ཐོབ་་་་
པར་གྱུར་ཅིག ཅེས་སོ། དགེའོ། ལངྒ་ལཾ། ཞུས་སོ།། –་

རི་ཡི་ཆོས་གཏམ་ཀུན་ཏུ་བཟང་པོའི་སྒྲ་དབྱངས་
ཞེས་བྱ་བ་བཞུགས་སོ།།
ན་མོ་རཏྣ་དཱ་པ་ཡེ། བླ་མ་དང་སངས་རྒྱས་དང་བྱང་ཆུབ་སེམས་
དཔའ་གྲུབ་པའི་སྐྱེས་མཆོག་རྩ་བ་དང་བརྒྱུད་པར་བཅས་པ་རྣམས་དང་།
ཡི་དམ་དཀྱིལ་འཁོར་གྱི་ལྷ་ཚོགས་དཔའ་བོ་མཁའ་འགྲོ་དམ་ཅན་ཆོས་་
སྐྱོང་སྲུང་མའི་ཚོགས་དང་བཅས་པ་རྣམས་ལ་གུས་པ་ཆེན་པོས་ཕྱག་་་༌
འཚལ་ཞིང་སྐྱབས་སུ་མཆིའོ། བྱིན་གྱིས་བརླབ་ཅིང་བཀའི་གནང་བ་རྒྱུ་
ཆེན་པོ་མཛད་དུ་གསོལ་ལོ། ་ ཤཱཀྱའི་དགེ་སློང་དབོན་པོ་ཀརྨ་རབ་
འབྱོར་གྱིས་ཡུན་རིང་མོ་ནས་ཟང་ཟིང་གི་འབུལ་བ་དང་བཅས་ཏེ་གུས་་་
པ་དང་དོན་གཉེར་ཆེན་པོས་ཟབ་དོན་ལག་ལེན་གྱི་གདམས་ངག་ལ་་་་་་
གསོལ་བ་བཏབ་པ་དོན་ཡོད་པར་བྱ་བའི་ཕྱིར་ཡང་དག་པར་བརྗོད་པའི་
གཏམ་དུ་བྱ་བ་ལ། དེང་སང་ཐར་ལམ་སྒྲུབ་པ་ལ་གལ་ཆེ་ཞིང་ཤེས་
དཀའ་བ་ནི། བླ་མ་ཚོལ་བ། གདམས་ངག་ལེན་པ། དབེན་གནས་
ཚོལ་བ།, ཆོས་གྲོགས་བརྟེན་པ། མཐུན་རྐྱེན་སྒྲུབ་པ། ཉམས་ལེན་གྱི་
གཞིན་བཟུང་ཞིང་ཇི་ལྟར་སྐྱོང་བའི་ཚུལ། ཐབས་ཤེས་ཀྱི་གཙོ་བོ་ངོས་ ་
བཟུང་བ། སྒྲུབ་པ་མཐར་འདོན་པའི་གེགས་མང་པོ་བསལ་བ་རྣམས་
བྱ་

ཡིན་ནོ། །དེ་ལ་དང་པོ་དངོས་གྲུབ་ཐམས་ཅད་ཀྱི་རྩ་བ་ཡིན་པས་ཡང་
དག་པའི་ལམ་སྟོན་པའི་བླ་མ་བཙལ་བར་བྱའོ། དེ་ཡང་གསང་སྔགས་
བླ་མེད་ཀྱི་དགོངས་པ་ལས། བླ་མ་དང་ནི་སློབ་མ་དག མཚུངས་པར་
དམ་ཚིག་གཉིས་སྐྱོན་ཕྱིར། དཔའ་བོས་དང་པོར་སློབ་དཔོན་དང་། །
སློབ་མའི་འབྲེལ་པ་བརྟག་པར་བྱ། ཞེས་གསུངས་པ་ལྟར་ལེགས་པར་
བརྟག་པ་གལ་ཆེའོ། དེ་ལ་མདོ་སྔགས་རྣམས་ཀྱི་གཞུང་ལས་མཚན་
ཉིད་མང་པོ་གསུངས་ཤིང་དེའི་ལུང་ཚིག་དང་བཤད་པ་ཕྱོགས་རེས་ཀྱང་་
བརྟག་མི་ནུས་ལ། རྒྱལ་བ་ཀརྨ་པ་ཡབ་སྲས་ལྟ་བུ་མཁས་ཤིང་ཡོངས་ལ་
སྤྲུལ་པའི་སྐུར་རྩོད་མེད་དུ་གྲགས་ཅིང་གྲུབ་པ། རྒྱལ་བའི་ལུང་གིས་
ཟིན་པ་རྣམས་ལ་ཐེ་ཚོམ་གྱིས་བརྟག་དཔྱད་བྱས་ན་དེ་རང་སྐྱོན་ཡིན་ནོ།།
འཁྲུག་རྩོད་དང་ཆགས་སྡང་གིས་ཚོགས་དབོན་སོགས་མི་དགེ་བ་དངོས་་་་
སུ་བྱེད་པའི་བླ་མའི་གཟུགས་བརྙན་རྣམས་ལ་ཡང་བརྟག་རྒྱུ་མེད་ལ།
དེ་འདྲ་མ་ཡིན་པ་རྣམས་ལ་བརྟན་དགོས་པ་ཡིན། དེ་ཡང་བླ་མ་རྣམས་
ཀྱི་ཡོན་ཏན་ལ་བལྟས་ན། ཅི་འདྲའི་ངན་པར་བརྩི་བ་རྣམས་ལའང་
ཡོན་ཏན་ཕྱོགས་རེ་ཡོད་པ་ལྟ་བུ། སྐྱོན་ལ་བལྟས་ན་འཕགས་ཆེན་སྤྲུལ་
པའི་སྐུ་རྣམས་ལའང་སྐྱོན་མང་པོ་བགྲང་རྒྱུ་ཡོད་པ་ལྟ་བུ་ཞིག་སྣང་བ་དེ་
སྐྱོན་དང་ཡོན་ཏན་བརྟགས་མ་ཤེས་པས་བྱུང་བ་ཡིན། ལེགས་པར་
བརྟགས་པ་ནི་བླ་མའི་སྐྱོན་དང་ཡོན་ཏན་གྱི་ས་འཚམས་དེ་གང་གིས་་་་་

འབྱེད་ན། 
ཚེ་འདིའི་བྱ་བ་ལ་བློ་ཕུག་གཏད་མ་གཏོད་གཉིས་ཀྱིས་
འབྱེད། - ཚེ་འདིའི་བྱ་བ་དོན་ནི་དུ་གཉེར་ན། མཁས་པར་སྦྱང་པ་
དང་། རྟག་ཏུ་ཐུགས་དམ་གྱི་འགྲིགས་དང་། ཆོས་བཤད་དང་དབང་
བསྐུར་གྱིས་འགྲིག་ཆག་དང་། འབུལ་བ་མི་ལེན་པའི་ཀུན་སྤོང་དང་།
ཡང་ཟས་ནོར་བླངས་ནས་ཆུད་མི་ཟ་བའི་རྟེན་བཞེངས་དང་
། བཤད་
བསྒྲུབ་ཀྱི་གྲྭ་བཙུགས་པ་དང་། སྡེ་འཁྲུག་བསྡུམས་པ་དང་། གྲུ་དང་
ཟམ་པ་བཙུགས་པ་དང་། ཁ་ཅིག་ཞིག་བསྡུ་དང་། གྲོལ་བརྫུ་དང་།།
གཞན་ཡང་མངོན་ཤེས་དང་གྲུབ་རྟགས་སོགས་བྱེད་ཀྱི་ཚེ་འདི་བསྒྲུབ་་་་
ལུགས་ཀྱང་མི་འདྲ་བ་མང་དུ་བྱེད་དེ། ལ་ལས་ཆོས་པ་འདྲ་གཉིས་ཀྱིས་
ནང་ནས་ཁྱད་ཆོས་སུ་ཐུན་མོང་དང་། སྙན་གྲགས་བསྒྲུབ་འདོད་དང་།
ཁ་ཅིག་གྲྭ་རྒྱུན་དང་། ཆོས་སྡེ་དང་། འུར་སྒྲོམ་འདོད་པ་དང་།
གཞན་དག་སྡེ་དཔོན་དང་ཡུལ་འབྲོག་དབང་དུ་བསྡུས་ནས་བཙན་ཕྱུག་་་
ཆུས་གསུམ་འཛོམས་པར་འདོད་པ་སྟེ། དེ་འདྲ་རྣམས་ལ་ཡོན་ཏན་གྱི་ ་ .
རྐང་གྲངས་བརྒྱ་ཕྲག་བགྲང་རྒྱུ་ཡོད་ཀྱང་རྩ་བ་ཐམས་ཅད་ཚེ་འདི་དོན་་་་
གཉེར་གྱི་སྐྱོན་ལ་ཟུག་པའོ། དེའི་ཕྱིར་ཁ་རྒྱབ་བྱེད་ཐབས་ཀྱི་བླ་མ་བྱེད་
ན་མ་གཏོགས་ཐར་པ་དོན་གཉེར་གྱི་བླ་མར་མི་རུང་ངོ་
། །ཡང་སྐྱོན་
མེད་པའི་བླ་མ་ནི་བསམ་སྦྱོར་ཐམས་ཅད་བདག་གཞན་ཐར་པ་དང་་་་་་
ཐམས་ཅད་མཁྱེན་པ་ཐོབ་པའི་ཆེད་ཁོ་ནར་རྩེ་གཅིག་པའི་བྱང་སེམས་་་

གཅིག་ཡིན་ཕྱིན་ཆད། མཛད་སྤྱོད་ཇི་ལྟར་སྣང་ཡང་འདྲ་སྟེ། ཁ་ཅིག་
རྒྱལ་བའི་གསུང་རབ་དང་རིག་པའི་གནས་མཐའ་དག་ལ་མཁས་པའི་་་་
རྣམ་ཐར་གཙོ་བོ་སྟོན་པ་དང༌།. ཁ་ཅིག་སྡོམ་པ་གསུམ་གྱི་སྲུང་འཚམས་
ཕྲ་མོ་རྣམས་ལའང་འདའ་བ་མེད་པའི་བཙུན་པའི་རྣམ་ཐར་གཙོ་བོར་་་་
དེ་ཡང་ལ་ལས་དངོས་པོ་མ་ལུས་པ་དུག་ལྟར་འདོར་བ་
སྟོན་པ་དང་། 
ཁ་ཅིག་གི་ཟང་ཟིང་བསྡུས་ནས་བསྟན་པ་དང་སེམས་ཅན་ལ་
་ དང༌། 
ཕན་པ་རྒྱ་ཆེར་བསྒྲུབ་ཅིང་ཆུད་མི་ཟ་བར་མཛད་པ་དང༌། ཁ་ཅིག་ཟང་
ཟིང་སྤོང་བ་དང་བསྒྲུབ་པ་གཉིས་ཀ་མེད་པར་བདག་གིར་འཛིན་པ་ཟད་
།: . ཁ་
ནས་གཟུགས་བརྙན་གྱི་མདུན་དུ་སྤུང་བ་ལྟ་བུའི་རྣམ་ཐར་དང་
ཅིག་དམུ་རྒོད་ཚར་གཅོད་ཅིང་དད་ལྡན་བྱམས་པས་སྐྱོང་བའི་ཚུལ་གྱིས་་་ 
གདུལ་བྱ་ཐམས་ཅད་ཐར་ལམ་ལ་འགོད་པ་དང་ཁ་ཅིག་སྲོག་གི་ཤན་པ་་
བྱུང་ཀྱང་བྱམས་པས་བསྐྱངས་པ་སོགས་རྣམ་ཐར་མི་འདྲ་བ་སྣ་ཚོགས་པ་ 
དེ་ཐམས་ཅད་ཀྱང་སྐྱེས་བུ་དམ་པའི་རྣམ་ཐར་དུ་རོ་
ཞིག་འོང་བ་ཡིན། 
གཅིག་པར་ཤེས་དགོས་པ་ཡིན་ནོ། །ཚུལ་དེ་ལྟའི་སྒོ་ནས་བླ་མའི་མཚན་
ཉིད་ཁོང་དུ་ཆུད་པར་བྱའོ། མདོར་ཧྲིལ་གྱིས་དྲིལ་ན་སློབ་མ་སྡུད་པ་
དང་སྨིན་གྲོལ་བཤད་པ་རྣམས་ལ་ཚེ་འདིར་ལྟོས་ཀྱི་འདོད་པ་ཅུང་ཟད་་་་ 
ཀྱང་མེད་པར་གདུལ་བྱ་དམ་པའི་ཆོས་ལ་ཁྲིད་ཐབས་ལ་དགོངས་རྩེ་་་་
ཆོས་གང་བཤད་པ་དེའི་ཚིག་དོན་ཚུལ་བཞིན་དུ་མཁྱེན་
གཏད་པ། 

པས་དཔེ་ལུང་དང་བློར་གཤར་མ་ཡིན་པར་གདུལ་བྱའི་རྒྱུད་དང་མཚམ་་
པར་སྟོན་ནུས་པ། གདམས་ངག་དེའི་རྟོགས་པ་ཁོང་རང་གིས་ཐུགས་
ལ་འཁྲུངས་ཤིང་དམ་པའི་སྤྱོད་པ་ལ་མངོན་ལྐོག་མེད་པར་ཕྱག་ལེན་ལ་་་
འདེབས་པ་ཞིག་ལ་ཐར་ལམ་སྟོན་པའི་བླ་མར་བྱའོ། དེ་ལྟའི་བླ་མ་དེ་
ཇི་ལྟར་བརྟེན་ཚུལ་ནི་ཟང་ཟིང་གི་དངོས་པོ་རང་ཉིད་ཀྱིས་བདག་ཏུ་་་་
ཐོབ་ཅིང་རང་དབང་ཡོད་པ་མ་ལུས་པས་བསྙེན་བཀུར་འམ། འབྲིང་
ཀྱང་སུམ་གཉིས། ཐ་མའང་ཕྱེད་དང་སུམ་ཆས་བསྙེན་བཀུར་བར་མ་
བྱས་ན་སྨིན་གྲོལ་ཐོབ་ཀྱང་རང་རྒྱུད་ལ་ཡོན་ཏན་མི་སྐྱེ། དངོས་གྲུབ་མི་
འབྱུང་ངོ་། - ལོངས་སྤྱོད་ཤིན་དུ་བཀྲེན་ཀྱང་གང་ཡོད་ལ་དེ་ལྟར་བྱའོ།
ཡང་ལོངས་སྤྱོད་ཡོད་ཀྱང་ཉེ་དུ་རྣམས་ལ་ཚོད་དགོས་པའི་ཟས་ནོར་་་་
འབུལ་སྡུད་དང་ཉོ་ཚོང་གི་བཙལ་ནས་ད་གཟོད་ཆོས་ཞུ་བའི་རྩིས་བྱེད་
པ་སོགས་སྡིག་པའི་རྐྱེན་དུ་འགྲོ་བ་དང་བདུད་ཀྱི་གེགས་འཇུག་པའི་སྙན་
བཀུར་རྣམས་ནི་ནམ་ཡང་མི་བྱ་སྟེ། དགོས་པ་དང་དགག་བྱ་ལ་མཁས་
པར་བྱའོ། དེ་ནས་བར་དུ་ཆོས་ཞུ་བ་དང་ཕྱག་ཕྱིར་འབྲིང་བའི་ཚེ་ལུས་
ངག་ཡིད་གསུམ་གྱི་སྲིད་ཞུས་མཉེས་པ་མཐའ་དག་སྒྲུབ་ཅིང་། ཀུ་རེ་
དང་རྒྱལ་ཁའི་ཕྱིར་ཡང་མི་མཉེས་པ་སྐད་ཅིག་ཀྱང་མི་བྱའོ། འདིར་་
འདི་ལྟར་ཤེས་པར་བྱའོ།, འཇིག་རྟེན་གྱི་མི་དཔོན་ལྟ་བུ་ལ་བློན་པོ་དང་
འབངས་ཞེན་པ་ཅན་གྱིས་ཕུག་མི་འགྱུར་བའི་བཟང་སེམས་ཞེ་ལ་བཞག་་

ནས་འཕྲལ་དུ་དཔོན་པོའི་མཛད་པ་མི་ལེགས་པ་ཀུན་ལ་སུན་འབྱིན་པ་་་
ལྟ་བུ་འཇིག་རྟེན་པའི་ལུགས་ཡིན་ཏེ། བླ་མ་ལ་ལུས་ངག་གིས་ཞབས་
ཏོག་བྱེད་པའི་ཚེ་ནི་གསེར་གྱི་ཁང་བཟང་ཀྱང་མི་དགྱེས་ན་བཤིགས་པར་
བྱེ་མའི་ཁང་བུ་དང་ཆུའི་ཡུར་བ་ཡང་དགྱེས་ན་བསྒྲུབ་པར་བྱ་
བྱ། ། 
དགོས་ཏེ། མདོ་རྒྱུད་བསྟན་བཅོས་ཐམས་ཅད་དུ་གསལ་ལོ། །དེ་ལྟར་
བླ་མའི་དྲུང་དུ་འདུག་པའི་ཚེ་མི་དགྱེས་པོ་ཅུང་ཟད་ཀྱང་མ་ཤོར་ན་ཕྱིས་
བསྒྲུབ་པའི་ཚེ་བར་ཆད་ཀྱིས་མི་ཚུགས་ཅིང་ཉམས་ལེན་ཇི་ལྟར་བྱས་པ་་་
ཐམས་ཅད་ལམ་དུ་འགྲོ་བར་འགྱུར་རོ། །དེས་ན་སྨིན་གྲོལ་གྱི་གདམས་
ངག་ཐོབ་ཅིང་ཉམས་མྱོང་གིས་སྣ་ཟིན་ནས་མཐར་བླ་མའི་བཀའ་ལྟར་་་
བསྒྲུབ་པའི་ཞབས་ཏོག་ཚུལ་བཞིན་བྱའོ། འདི་མ་བྱས་ན་སྤྱིར་མི་ལུས་
ཐོབ་ཅི་ཆོས་དང་འཕྲད་པ་དང་། སྒོས་བླ་མ་བསྟེན་ཅིང་ཐོས་བསམ་
བྱས་པ་ཐམས་ཅད་དོན་མེད་ཡིན་པས་མདོ་འགག་ཐམས་ཅད་བསྒྲུབ་་་་
པའི་ཞབས་ཏོག་འདི་ལ་ཐུག་གོ །གཉིས་པ་ནི། དེ་ལྟར་བླ་མ་ཚུལ་
བཞིན་དུ་བརྟེན་པའི་ཚེ་ཤེས་བྱའི་ཆོས་ཇི་ལྟ་བུ་ལ་ཐོས་བསམ་བྱ་ཚུལ་ནི
སྒྲ་དང་ཚད་མ་དང་བཟོ་དང་གསོ་བ་ལ་སོགས་པ་རྣམས་ནི་ཕལ་ཆེར་་་་་
འཇིག་རྟེན་པའི་གཞུང་ལུགས་སྟེ་ཐར་པ་དོན་གཉེར་ལ་ཉེ་བར་མི་མཁོ་་་
བ་ཉིད་དོ། །ནང་དོན་རིག་པ་ལའང་སྡེ་སྣོད་ཀྱི་ཚིག་རིས་དང་། རྒྱུད་
སྡེའི་ལག་ལེན་རྣམས་ནི་ཤིན་ཏུ་རྒྱ་ཆེ་ཞིང་གྲངས་མང་བ་སྟེ། ཚེ་ཐུང་ .
10

ཞིང་ནད་མང་བའི་དུས་འདིར་སློབ་པར་མི་ནུས་སོ། , །ཚུལ་འདི་ལ་
དགོངས་ནས་དཔལ་ལྡན་ཨ་ཏི་ཤས། ཚེ་འདི་ཡུན་ཐུང་ཤེས་བྱའི་
རྣམས་གྲངས་མང་། ཚེ་ཡི་ཚད་ཀྱང་ཅི་ཡོད་མི་ཤེས་པས། ངང་པས་
ཆུ་ལས་འོ་མ་ལེན་པ་ལྟར། །རང་གིས་འདོད་པ་གང་ཡིན་ལེན་པར་
རིག །ཅེས་དང་། དཔལ་མཁའ་སྤྱོད་དབང་པོས། །དད་ལྡན་ཆོས་
ལ་སེམས་པའི་སློབ་མ་ཁྱོད། །ཡང་ཡང་ཚེ་འདིའི་བྱ་བ་མང་པོ་དང་། །
སྤྲས་སྤྲོས་ཚིག་ཚོགས་སློབ་པའི་ལོངས་མེད་དེ། གནད་ཀྱི་གདམས་པ་
ཚོལ་བའི་དུས་ལ་བབས། །ཞེས་རྡོ་རྗེའི་གླུ་གར་བླངས་པ་ལྟར་རོ། །དེ་
ལ་གནད་ཀྱིས་གདོན་པའི་མཚན་ཉིད་ནི། ་ འཁོར་བ་འདི་ལ་བཙོན་
ཁང་དང་འདྲ་བར་རྟོགས་ནས་ཐར་འདོད་ཀྱི་བསམ་པ་མེ་ལྟར་སྦར་ནུས་
པའི་ཆོས་དེ་གནད་ཀྱི་གདམས་པ་ཡིན་སྣང་སྲིད་ལས་ཀྱིས་སྤྲུལ་བསྒྱུར་དུ་
མཐོང་ནས་ཚེ་འདིའི་བྱ་བ་སྡིག་པའི་ས་བོན་ཅན་ཐམས་ཅད་དུག་་་་་
ཟས་ལྟར་སྤོང་བའི་བློ་བསྐྱེད་ནུས་པའི་ཆོས་དེ་གནད་ཀྱི་གདམས་པ་ཡིན་
ཕུག་རྩ་ཐམས་ཅད་བདག་འཛིན་ལ་ཐུག་ཅིང་། ། སེམས་ཅན་ཕ་མར་
མཐོང་ནས་བདག་མེད་ཀྱི་ཤེས་རབ་དང་བདག་གཞན་མཉམ་པའི་སྙིང་་་་
རྗེ་གནམ་ཞོད་དྲོས་པ་ལྟར་བསྐྱེད་ནུས་པ་དེ་གནད་ཀྱི་གདམས་པ་ཡིན།
ཐབས་ཤེས་ཀྱི་འཁྱེར་སོ་རེ་རེས་ཀྱང་སྟན་ཐོག་དུ་དྲོད་རྟགས་མངོན་སུམ་
དུ་ཐོན་པའི་ཆོས་དེ་གནད་ཀྱི་གདམས་པ་ཡིན། དེ་ཡང་རྩོད་མེད་ཀྱི་
11

ཟབ་ཁྲིད་གང་ཡིན་རེ་རེ་ལ་གནད་ཀྱི་གདམས་པ་ཐམས་ཅད་ཚང་ནས་་་
ཡོང་བ་ཡིན་ཏེ། ཕོ་རྒྱུད་གསང་བ་འདུས་པའི་རིམས་ལྔ། མ་རྒྱུད་
དགྱེས་པ་རྡོ་རྗེ་ལ་བརྟེན་པའི་ལམ་འབྲས། གཉིས་མེད་དུས་ཀྱིས་
འཁོར་ལོའི་སྦྱོར་དྲུག ： བླ་མེད་མཐའ་དག་གི་རྫོགས་རིམ་བསྡུས་པ་ནཱ་
རོ་ཆོས་དྲུག ཐེག་པའི་ཡང་རྩེ་རྫོགས་པ་ཆེན་པོ། གཞན་ཕའི་ཞི་བྱེད།
མའི་གཅོད་སྐོར། ཤིན་ཏུ་སྤྲོས་མེད་ཕྱག་རྒྱ་ཆེན་པོའི་ཉེ་ལམ་སོགས་
ཐམས་ཅད་ཀྱང་ཁྱད་པར་མེད་ཅིང་དོན་གཅིག་པས་གང་ཡིན་གཅིག་ལ་་་
ཉམས་ལེན་གྱི་རྩ་བ་ཟིན་པར་བྱའོ། །ཡང་རྩ་རླུང་བྱང་ཆུབ་ཀྱི་སེམས་
ལ་སྐྱོན་མེད་པའི་ལུས་རྟེན་དང་ལྡན་པ། དབང་པོ་རྣོ་ཞིང་ཐོས་བསམ་ ་
གྱི་ཤེས་རབ་དང་དཀའ་སྤྱད་ཀྱི་བརྩོན་འགྲུས་ཕུན་སུམ་ཚོགས་པ། །
སྤྲོས་པ་མང་པོར་འཇུག་ནུས་པའི་བློ་གྲོས་དང་ཡོ་བྱད་ཚང་བ། ཚེ་འདི་
ཉིད་ལ་དྲོད་རྟགས་འདོད་པ་དག་ནི་མཚན་བཅས་ཀྱི་རྫོགས་རིམ་རྣམས་་་
ལ་འཇུག་པར་བྱའོ། དེ་མ་ཡིན་པ་ཐམས་ཅད་ལ་འཇུག་པ་བདེ་ཞིང་
དོན་ཆེ་བས་ཕྱག་རྒྱ་ཆེན་པོ་ཉིད་ལ་ཉམས་ལེན་བྱའོ། གང་ལ་བྱེད་ཀྱང་
ཚིག་ནག་ཁྲིག་ལ་ཐེ་ཚོམ་ཆོད་པ་ཞིག་དགོས་པས། ་ ཐབས་ཤེས་ཀྱི་
གདམས་ངག་ཐམས་ཅད་ལ་གོ་རྒྱ་ཁྲོལ་ཞིང་ཁྱད་པར་དུ་རང་ཉིད་ཀྱི་་་་
ཉམས་ལེན་གྱི་དངོས་གཞི་དེའི་ཚིག་དོན་ལ་ཤིན་ཏུ་བྱང་བ་ཞིག་དགོས་
་པས། ་དེ་མེད་ན་ཚིག་གི་རྗེས་སུ་དོན་འཁྲུལ་ལོ། །དམར་ཁྲིད་ཀྱི་ལག་
12

ལེན་འཆུག་པ་མེད་པ་ཞིག་དགོས་པས་ལུས་གནད་དང་རླུང་རྩོལ་དང་། །
གེགས་སེལ་དང་། བོགས་འདོན་གྱི་ལག་ལེན་ཐམས་ཅད་མཐར་ཆགས་
སུ་བསླབ་པར་བྱ། བསྒོམ་ཉམས་ཁྲིད་ཀྱིས་སྐྱེ་ཚུལ་རྫོགས་པ་ཞིག་
དགོས་པས། བླ་མའི་ཐབས་དྲུང་དུ་ཁྲིད་རིམས་གཅུགས་པའི་དུས་ནས་
གོ་ཉམས་རྟོགས་གསུམ་རྒྱུད་ལ་སྐྱེས་པ་དགེ་སྦྱོར་གྱི་འགོ་ཟུགས་ཐར་ལམ་
གྱི་སྣ་ཟིན་པ་གཅིག་གལ་ཆེ་བའི་ཕྱིར་ཟབ་ཁྲིད་ལན་མང་དུ་གཅུན་ཅིང་་
མྱོང་བ་ཐོན་པ་ཞིག་བྱའོ། དེ་ལྟར་བྱས་ནས་གདམས་ངག་རང་གི་ཞུ་གོ་
ཆོད་པ། བློ་མས་གནང་གོ་ཆོད་པ། ཐག་ཉེ་རིང་གར་བསྒོམས་ཀྱང་
བླ་མ་ལས་ཐོབ་པའི་ཆོས་དེ་བསྒོམ་རྒྱུ་ཡོད་པ་ཞིག་ཡོང་བ་ཡིན། དེང་
སང་སྐལ་ངོན་རྣམས་ཀྱིས་བླ་མ་ལ་ཆོས་ཞུ་བའི་ཚེ་ཆོས་དེ་ལ་ཐོས་བསམ་
བསྒོམ་གསུམ་ཅུང་ཟད་ཀྱང་མི་བྱེད་པར་དབང་བསྐུར་དང་དཔེ་ལུང་་་་
གཉིས་ཀྱི་རྐང་གྲངས་བསོག་མཁན་མང་པོ་ཞིག་ཡོང་བར་འདུག་སྟེ། །
འདི་ཀུན་གྱི་བློ་ཕུགས་སུ་ཅི་འདྲ་ཞིག་ཡོད། ལ་ལ་ནི་རང་གིས་ཐོབ་
ནས་གཞན་ལ་བཤད་པ་གང་རྙེད་བསམ་པར་འདུག་སྟེ། གཞན་ལ་
བཤད་པའི་རེ་བ་མེད་པ་རྣམས་ཀྱང་ཐོབ་གྲངས་ཁོ་ན་བསོག་པར་འདུག་
པ་སྙིང་རེ་རྗེའོ།།་ ཁྱད་པར་དུ་ཆོས་ཀྱི་རྐང་གྲངས་བསོག་པའི་ཆེད་དུ་
སྐྱབས་གནས་ཀྱི་བླ་མ་དེ་ལ་ཡིན་པའི་རང་དང་མཉམ་འགྲོགས་བྱེད་པ་་་
གཅིག་ལ། - བསྙེན་བཀུར་ཀྱང་མི་བྱེད། བླ་མར་འཛིན་པའི་ཞེ་ས་ཡང་
13

མི་བྱེད་པའི་ངང་ནས་གདམས་ངག་རིགས་མི་འདྲ་བ་དུ་མའི་རྐང་གྲངས་
མང་པོ་ཞིག་གཞན་གྱིས་ཞོར་ཐོབ་ཁོ་ནར་བསག་པར་བྱེད་ལ། ཕྱིས་
ཀྱང་མོས་གུས་དང་གསོལ་འདེབས་སྨོས་ཅི་དགོས། དག་སྣང་ཀྱང་མི་
འཆར་བ་དེ་འདྲའི་ཆོས་ཞུ་ལུགས་ནི་བདུད་ཀྱིས་ལས་ཁོ་ན་ཡིན་ནོ། ་
ཐོས་ཚད་ནང་རྐུན་བྱས་པའི་རྫས་དང་འདྲ་སྟེ་སྙིང་པོ་མེད་དོ། ཤོ་ལོ་
ཀ་ཡིན་ཚད་ཀྱི་ཆོས་ཞུས་པའི་བླ་མ་ལ་བརྙས་པས་དམ་ཚིག་ཉམས་ནས་་
ངན་འགྲོར་ལྟུང་ངོ༌། དེའི་ཕྱིར་མཚན་ལྡན་གྱི་བླ་མ་ཞིག་གིས་ཞལ་སྔ་
ནས་གདམས་ངག་ཅིག་གི་གནད་དོན་ཚང་བར་ཞུ་ཞིང་ཉམས་སུ་ལོན་་་་
པར་བྱ་བས་ཆོག་པ་ཡིན་གྱི་གདམ་ཁ་ཅན་མང་པོ་མི་དགོས་སོ། །གལ་
ཏེ་འགའ་ཞིག་གིས་ཐོས་གྲངས་མི་བྱེད་པར་གདམས་ངག་རེ་རེ་ལའང་་་
ཉམས་ལེན་རེ་བྱེད་པའི་སྒོ་ནས་མང་པོ་ཞུའོ་སྙམ་ན། དེས་ཀྱང་དོན་མི་
འགྲུབ་སྟེ། རྗེ་པུ་ཏོ་བས། ཤིང་ཐུ་འདོད་པས་ནགས་ཚལ་གྱི་ཤིང་རེ་
ལ་སྟེ་ཁམས་རེ་བརྒྱབ་ཀྱང་ཁྱིམ་དུ་ཤིང་གཅིག་ཀྱང་འཁྱེར་མི་ཡོང་། །
མགང་ཡིན་བཅད་ན་རྩ་བ་ནས་ཆོད་དེ་གོ་པ་གྲུབ་པ་དང་འདྲ་བར་་་་་
གསུང་པ་ལྟར་རོ། །གཞན་ཡང་བུ་རམ་གཅིག་དང་བརྒྱ་རོ་མངར་བ་
འདྲ། ཆུ་མིག་བརྒྱ་དང་གཅིག་སྐོམ་པ་སེལ་བ་ལ་འདྲ་བ་བཞིན།
གདམས་ངག་སུ་ཆེས་ཀྱང་ཡོན་ཏན་རྒྱུད་ལ་སྐྱེ་རྒྱུ་གཅིག་ཁོ་ན་ཡིན་ནོ། །
བླ་མའི་གདམས་ངག་ལེན་ཚུལ་ལོ། གསུམ་པ་དབེན་གནས་བཙལ་བ་

ནི། དེ་ལྟར་བླ་མས་གདམས་ངག་ལ་ཐབས་ཤེས་ཅིག་གི་སྒོ་ནས་ཉམས་
མྱོང་གི་སྣེ་ཟིན་པ་དེས་ཆོས་ཕྱོགས་སུ་གཏོགས་ཙམ་གྱིས་བྱ་བ་ཕལ་པ་
གང་ལའང་མི་འཇུག་པར་འཇིག་རྟེན་གྱི་བྱ་བ་ཐམས་ཅད་བློས་བཏང་་་་
ནས་རབ་ཏུ་དབེན་པའི་གནས་སུ་ཐར་པའི་ལམ་བསྒྲུབ་པ་ཁོ་ན་ལ་ཐེ་་་་
ཚོམ་དང་ཡིད་གཉིས་མེད་པར་འཇུག་པར་བྱའོ། ་ དེ་ཡང་དབེན་པའི་
ཕན་ཡོན་དང་འདུ་འཛིའི་ཉེས་དམིགས་གཉིས་གོ་བར་བྱའོ། དང་པོ་
ནི།། ཕྱིར་ཀུན་སློང་དག་པའི་སྒོ་ནས་རི་ཁྲོད་དམ་བསྒྲུབ་ཁང་གིས་
དབེན་ས་ལ་ཕྱོགས་པ་ཙམ་གྱིས་ཕན་ཡོན་ཀྱང་རྒྱ་ཆེ་བར་བཅོམ་ལྡན་་་་་
འདས་ཀྱིས་གསུངས་པ་སྟེ། འཕགས་པ་བྱམས་པ་སེང་གེ་སྒྲའི་མདོ་
ལས། འོད་སྲུང་བྱང་ཆུབ་སེམས་དཔའ་གང་གིས་སྟོང་གསུམ་གྱི་སྟོང་ -
ཆེན་པོས་འཇིག་རྟེན་གྱི་ཁམས་འདི་མེ་ཏོག་དང་། བདུག་པ་དང་། :
ཕྱེ་མ་དང་། སྤོས་ཀྱིས་རབ་ཏུ་བཀང་སྟེ་དེ་བཞིན་གཤེགས་པ་ལ་མཆོད་
པའི་ལས་ཀྱི་ཕྱིར་ལོ་འབུམ་གྱི་བར་དུ་ཉིན་ལན་གསུམ་མཚན་ལན་གསུམ་
ཕུལ་བ་བས་ནི། ་ བྱང་ཆུབ་སེམས་དཔའ་འདུ་འཛིའི་གཏམ་གྱིས་
འཇིགས་ཤིང་སྐྲག་པ་གཞན་ཞིག་ཁམས་གསུམ་ཐམས་ཅད་ཀྱི་འཇིགས་་་་
ཤིང་སེམས་ཅན་གྱི་དོན་ལ་མངོན་པར་བསྒྲུབ་པ་ན་དགོན་པ་ལ་ཕྱོགས་་་
ཏེ་གོམ་པ་བདུན་འདོར་བར་བྱེད་པ་གང་ཡིན་པ་དེ། ་ དེ་བས་ཆེས་
བསོད་ནམས་མང་དུ་བསྐྱེད་པར་འགྱུར་རོ། །ཞེས་དང་དབེན་པ་ལ་
15 .

ཞུགས་ནས་ཐེག་པ་གང་གི་ལམ་ཞུགས་ཡིན་ཀྱང་འབྲས་སུ་མངོན་དུ་བྱེད་
དེ། རིན་པོ་ཆེའི་ཕུང་པོའི་མདོ་ལས། འོད་སྲུང་དགེ་སློང་དགོན་པ་
པས་ཆོས་འདི་ལྟ་བུ་ལ་སྤྱོད་པར་གྱུར་ན། གལ་ཏེ་ཉན་ཐོས་ཀྱི་ཐེག་པ་
ལ་སློབ་པ་ཞིག་ཡིན་ན་ནི་མྱུར་དུ་དགེ་སྦྱོང་གི་འབྲས་བུ་ཐོབ་པར་འགྱུར་
རོ། །ཞེས་དང་གལ་ཏེ་བྱང་ཆུབ་སེམས་དཔའི་ཐེག་པར་སློབ་པ་ཞིག་
ཡིན་ན་ནི་ཚེ་འདི་ཉིད་ལ་མི་སྐྱེ་བའི་ཆོས་ལ་བཟོད་པ་ཐོབ་པར་འགྱུར་་་
ཞིང་སྒྲིབ་པ་མེད་པའི་ཆོས་ཐོབ་ནས་གདོན་མི་ཟ་བར་མ་བྱོན་པའི་དེ་་་་
བཞིན་གཤེགས་པ་མཐོང་ནས་མྱུར་དུ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པར་འགྱུར་རོ། །
ཞེས་གསུངས་སོ། །དེའི་ཕྱིར་དབེན་པའི་གནས་སུ་སྒྲུབ་པར་བྱའོ། ་
གཉིས་པ་ནི་དབེན་པ་དང་བྲལ་བའི་འདུ་འཛིའི་གཡེང་བ་དེས་ཐོས་་་་་་་
བསམ་བསྒོམ་བསྒྲུབ་ལྟར་སྣང་བ་བྱེད་པ་ལ་ཕལ་ཆེར་ཉོན་མོངས་དང་་་་
བདུད་ཀྱི་དབང་དུ་འགྲོ་ཞིང་ཅུང་ཟད་བྱས་པ་དེས་ཀྱང་ཡོན་ཏན་རྒྱུད་་་
ལ་སྐྱེ་མི་ནུས་པའི་ཕྱིར་ཐར་པའི་ལམ་བསྒྲུབ་པའི་གང་ཟག་ལ་འདུ་འཛི་་ ་
ཁོ་ན་གེགས་སུ་ཆེ་སྟེ། ， ལྷག་པའི་བསམ་པས་བསྐུལ་བའི་མདོ་ལས་
བཅོམ་ལྡན་འདས་ཀྱིས་བཀའ་སྩལ་པ། བྱམས་པ་འདུ་འཛི་ལ་དགའ་
བའི་ཉེས་པ་ནི་ཉི་ཤུ་པོ་འདི་ཡིན་ཏེ། གང་ཞེ་ན། བྱམས་པ་འདི་ལ་
ལུས་ཀྱི་མ་བསྡོམས་པ་ཡིན། ངག་གིས་མ་བསྡམ་པ་ཡིན། ཡིད་ཀྱིས་

མ་བསྡོམ་པ་ཡིན། འདོད་ཆགས་ཆེ་བ་ཡིན། ཞེ་སྡང་ཆེ་བ་ཡིན། གཏི་
མུག་ཆེ་བ་ཡིན། འཇིག་རྟེན་པའི་གཏམ་གྱིས་གོས་པ་ཡིན། འཇིག་
རྟེན་ལས་འདས་པའི་གཏམ་ལས་ཡོངས་སུ་ཉམས་པ་ཡིན། ཆོས་ལ་མ་
གུས་པ་བརྟེན་པ་ཡིན། ཆོས་ཡོང་སུ་སྤོང་པ་ཡིན། དེ་ལ་བདུད་ཀྱིས་
ཀླག་རྙེད་པ་ཡིན། བག་མེད་པ་བརྟེན་པ་ཡིན། དེ་ལ་རྟོག་པ་དང་
དཔྱོད་པ་ཤས་ཆེ་བ་ཡིན། མང་དུ་ཐོས་པས་ལས་ཡོངས་སུ་ཉམས་པ་
ཡིན། ཞི་གནས་དང་ལྷག་མཐོང་མི་འཐོབ་པ་ཡིན།: མྱུར་དུ་ཚངས་
པར་སྤྱོད་པར་སྤྱི་འགྱུར་བ་ཡིན། སངས་རྒྱས་ལ་དགའ་བ་ལས་ཡོངས་
སུ་ཉམས་པ་ཡིན། ཆོས་ལ་དགའ་བ་ལས་ཡོངས་སུ་ཉམས་པ་ཡིན།
དགེ་འདུན་ལ་དགའ་བ་ལས་ཡོངས་སུ་ཉམས་པ་ཡིན། བྱམས་པ་འདུ་ ་
འཛི་ལ་དགའ་བའི་ཉེས་དམིགས་ནི་དེ་དག་སྟེ། ་ བྱང་ཆུབ་སེམས་
དཔའ་གང་ལ་གང་ལ་བརྟགས་ན་གཅིག་པུར་དགའ་ཞིང་ཡོངས་སུ་སྐྱོ་་་
བར་མི་འགྱུར་བ་ཡིན་ནོ། །ཞེས་བཀའ་བསྩལ་པ་ཉིད་དོ། །དེའི་ཕྱིར་
དབེན་པའི་གནས་སུ་འཇུག་པར་བྱའོ། དེ་ལ་རེ་ཞིག་སྒྲུབ་པའི་གནས་
ཀྱི་མཚན་ཉིད་ངེས་པར་བྱ་སྟེ། སྤང་བྱ་དང་བསྟེན་བྱ་གཉིས་སོ། །
དང་པོ། སྤྱིར་སྡེ་འཁྲུག་བྱེད་པའི་ཡུལ་དང་། ལྷག་པར་རབ་བྱུང་གི་
སྡེ་འཁྲུག་བྱེད་པའི་གནས་སུ་ཕྱོགས་དུས་ཉམས་དགའ་བ་དང་།
མཐུན་རྐྱེན་ཇི་ཙམ་བཟང་ཡང་འདུག་པར་མི་བྱ་སྟེ། འཇམ་དཔལ་རྩ་

རྒྱུད་ལས། ཡུལ་དེར་སེམས་ཅན་ཤི་ཚད་དམྱལ་བའི་གནས་སུ་སྐྱེ་ཞིང་
ཆོས་བསྒྲུབ་འབྲས་བུ་མི་སྨིན་པར་གསུངས་སོ། དེ་བཞིན་དུ་སྔགས་པ་
མཐུ་འདྲེན་པའི་གནས་དམ་ཚིག་ཉམས་པའི་གྲིབ་ཡོད་པ་དང་། ཡུལ་
ཕྱོགས་ཁྲེལ་དང་ངོ་ཚ་བྲལ་ཞིང་སྨད་ཚོང་དང་ཆང་སྦྱོར་མང་ཞིང་རབ་་་
བྱུང་ཆོས་ཚུགས་བསྒྲུབ་ཚུགས་མེད་པར་གྲོལ་བརྫུ་དང་གྲོང་ཆོག་དང་་་་
དབང་ཆོས་ཟོང་དུ་འཚོང་བའི་ས། སྐྱེས་བུ་དམ་པ་དང་དམ་པ་མ་ཡིན་
པ་མི་འབྱེད་པའི་ཡུལ་དེ་ལྟ་བུ་དང་། ཚོང་དུས་ཆེན་པོ་རང་ཆོས་ལ་མི་
དགའ་བའི་རྒྱལ་པོ་དྲེགས་པ་ཅན་གྱི་ཉེ་ལོག་རྣམས་ཀྱང་སྤོང་བར་བྱའོ།
གྲུབ་ཐོབ་གོང་མ་རྣམས་ཀྱི་ཞབས་ཀྱིས་མ་བཅག་ཅིང་དམ་ལ་མ་བཏགས་
པའི་ལྷ་སྲིན་ནག་ཕྱོགས་ལ་དགའ་བའི་གདུག་པ་ཅན་གནས་པའི་ས་་་་་
དང་། མི་རྒོད་དང་གཅན་སྤྱང་ཆོམས་རྐུན་མང་པོ་ཡོད་པའི་ཕྱོགས་
ཀྱང་སྤོང་བར་བྱའོ། འདི་རྣམས་ནི་གསུང་རབ་ལས་བཤད་པའོ། དེ་
ལས་གཞན་དུ་ཕུ་ན་གངས་མེད་པ། གཞུང་ན་ཆུ་མེད་པ། མདའ་
ཧད་པོར་སོང་བ། ལུང་པ་གཉིས་ཐད་ཀར་འཛོམས་པ། ཉི་ཟླ་ཆུའི་
ཕྱོགས་སུ་འགྲོ་བ་སོགས་སྤོང་བྱའི་གནས་ཀྱི་མཚན་ཉིད། སོ་སོའི་ཉེས་
པ་བཅོམ་ཐབས། ཡུལ་ལྷ་གཞི་བདག་རྣམས་དང་འགྲོགས་བདེ་མི་བདེ་
དང་བཅས་པ་རྗེ་ཡང་དགོན་པའི་རི་ཆོས་རྩ་འགྲེལ་ལས་རྒྱས་པར་གསུང་
ཀྱང་། གྲོང་ཁྱེར་དང་དགོན་པ་འོང་བས་འཇིག་རྟེན་པའི་ས་སྤྱོད་རང་
18 པ - ་

དུ་འདུག་པས་རྣལ་འབྱོར་པའི་རི་ཁྲོད་ལ་དེ་ཙམ་དུ་རྩིར་མེད་དོ། ་ །
གནས་བཟང་པོ་ལའང་ཤར་གཞོལ་བ། ལྷོ་འདུད་པ། ནུབ་མཐོ་བ།
བྱང་སྐྱོར་བ། ་ཆུ་བོ་ནུབ་ནས་འབབ་པ། རྒྱབ་རྡོ་རྗེའི་བྲག་ལ་གཏད་
པ། མདུན་རིན་ཆེན་གྱི་ཐང་ལ་ཟུག་པ་ལ་སོགས་པ་མང་པོ་ཞིག་
གསུངས་པ་རྣམས་དང་། ཡུལ་དེ་འདྲ་བའི་གནས་འདེབས་ལུགས་
ཀྱང་། པདྨ་འདྲ་ན་ལྟེ་བ། སྐྱིལ་ཀྲུང་འདྲ་ན་བསྣོལ་འཚམས་སོགས་
དུ་མ་ཞིག་བཤད་ཅིང་། ཡུལ་དེའི་ཕྱུག་དབུལ། བཙན་གཉན། བདེ་
སྡུག རབ་བྱུང་ཆོས་འགོ་ཐོན་མི་ཐོན་ཚེ་རིང་ཐུང་སོགས་ཐམས་ཅད་
ས་གནོད་ཁོ་ན་ལས་འོང་བ་ལྟ་བུར་གསུང་ཀྱང་། སྐྱེ་བ་སྔ་མའི་ལས་ཀྱི་
དབང་གཙོ་བས་མཐའ་གཅིག་ཏུ་མ་ངེས་སོ། ཁྱད་པར་དུ་རྣལ་འབྱོར་
པ་རྣམས་ཀྱི་ཉམས་རྟོགས་ལས་བོགས་སོ་སོར་འབྱུང་བའི་གནས་ཀྱང་རྗེ་་
འདི་པས། ནགས་རི་དང་པང་རི་ཞི་གནས་བརྟན་པོ་སྐྱེ་བས་ལས་དང་
པོ་པ་ལ་བཟང་བ་དང་། བྲག་དཀར་དང་བྲག་དམར་སྐྱོ་ཤས་ཆེ་ཞིང་
གཏུམ་མོ་དང་སྒྱུ་ལུས་ལ་བོགས་ཡོང་བ་དང་། གཡའ་རི་དང་སྤང་རི་
ལ་རིག་པ་དངས་ཤིང་གསལ་བ་ཤས་ཆེ་བས་རྨི་ལམ་དང་འོད་གསལ་ལ་
བོགས་ཐོན་པར་གསུངས། གཉན་ས་དང་དུར་ཁྲོད་དུ་བར་དོ་དང་
འཕོ་བ་ལ་བོགས་ཡོང་བར་སྦྱོར་ན་ཡང་འགྲིག་པར་སྣང་ངོ་། །ཡང་
དཔལ་རང་བྱུང་རྒྱལ་བས། དགུན་ནགས་ཁྲོད་བུག་རི་ཅན་དུ་རྩ་རླུང་
19

བསྒོམ་ན་ཡོན་ཏན་གྱི་དངོས་གྲུབ་ཐོབ་པ་དང་། སོས་ཀ་མཚོ་འགྲམས་
སུ་བསྒོམ་པས་ཞི་གནས་ཀྱིས་ཏིང་ངེ་འཛིན་རྩལ་རྫོགས་པ་དང་། ་
དབྱར་གངས་རིའི་མགུལ་དུ་བསྒོམས་པས་ལྷག་མཐོང་གིས་རྟོགས་པ་སྐྱེ་་་
བ་དང་། སྟོན་སྤང་རིའི་ངོས་སུ་བསྒོམས་པས་གཞན་དོན་གྱི་རྟེན་
འབྲེལ་འགྲིགས་པར་ཡང་གསུངས་སོ། །སྤྱིར་གཏུམ་མོ་ལ་རང་དབང་
ཐོབ་ན་དྲང་གང་མེད་པར་གངས་དཀར་གྱི་སྟེང་དུ་བསྒོམ། རྒྱུ་ལུས་ལ་
རང་དབང་ཐོབ་ན་སྐྲག་འཇིགས་མེད་པར་ནགས་ཚལ་དུ་བསྒོམ། འོད་
གསལ་ལ་ནུས་པ་ཐོན་ན་འབྲེལ་གྲོགས་མེད་པར་བྲག་དཀར་དུ་བསྒོམ།
ལས་དང་པོ་པས་ནི་བླ་མའི་ཞབས་དྲུང་དུ་བསྒོམ་པར་བྱའོ། གཟུངས་ཀྱི་
རྟོགས་པ་མངོན་དུ་མ་གྱུར་གྱི་བར་དུ་ལས་དང་པོ་པ་ཡིན་ལ་མངོན་དུ་གྱུར་ནས་བརྟན་པ་ཐོབ་པའི་གང་ཟག་
sཡིན་ཀྱང་དེང་སང་བསྒོམ་ཆེན་རྒན་གཞོན་སུ་ཡང་ལས་དང་པོ་པ་ཁོ་ན་ཡིན་པ་མ་གཏོགས་བརྟན་པ་ཐོབ་པ་་་
མི་ཡོང་བས་དེ་ལྟར་ཤེས་པར་བྱའོ། མཆན་ཡིན། དེ་ལྟར་གནས་སོ་སོར་བསྒྲུབས་ཁང་
ལ། བདེ་གཤེགས་ཕག་མོ་གྲུབ་པས། གངས་དང་གཡའ་ལ་གཡའ་
མའི་སྤྱིལ་པོ་དང་། ནགས་ཁྲོད་དུ་རྩའི་སྤྱིལ་པོ་དང་། བྲག་རི་ལ་ཕུག་
པ་དང་། སྤང་རི་ལ་སྤྱིལ་དང་། དུར་ཁྲོད་དུ་ཤིང་ཁང་བཅོས་ནས་
འདུག་པར་གསུངས་སོ། །མདོ་ཧྲིལ་གྱིས་དྲིལ་ན་བརྟེན་བྱའི་གནས་ལ།
རྒྱལ་པོ་ཆོས་དང་མཐུན་པ། ་ རྩ་བ་དང་བརྒྱུད་པའི་བླ་མ་རྣམས་
བཞུགས་པའི་ཡུལ་ཕྱོགས་གྲུབ་ཐོབ་གོང་མས་ཞབས་ཀྱིས་བཅག་ཅིང་ལྷ་་་

ཀླུ་ཐམས་ཅད་དམ་ལ་བཏགས་པ། མཐའ་དམག་དང་ནང་འཁྲུག་དང་
ཆོས་རྐུན་ངན་པ་མེད་པ་བཤད་བསྒྲུབ་ཀྱིས་བསྟན་པ་དར་བའི་ཕྱོགས་ནི་
ངེས་པར་གལ་ཆེའོ། དེ་ལྟ་སྤྱི་ཙམ་གྱིས་གནས་བཤད་ནས། བྱེ་བྲག་
ཏུ་བརྟན་པ་ཐོབ་པའི་གང་ཟག་རི་ཁྲོད་འགྲིམས་ཚུལ་དང་། ལས་དང་
པོ་པ་བསམ་གཏན་གྱི་སྡེར་གནས་ཚུལ་སོ་སོར་ཤེས་པར་བྱ་སྟེ། དང་པོ།
བླ་མའི་དྲུང་ནས་གདམས་ངག་གི་ཚིག་ལ་སྒྲོ་འདོག་ཆོད། དོན་གྱི་
རྟོགས་པ་སྐྱེས། ཐབས་ཤེས་ཀྱིས་ལག་ལེན་མྱོང་བར་གྲུབ་ནས་གེགས་
སེལ་དང་བོགས་འདོན་ལ་མཁས་པ་དེ་ལྟ་བུ་ཞིག་བླ་མས་ལུང་བསྟན་་་་་
་ ནས་རི་ཁྲོད་དུ་འགྲོ་བར་བྱའོ། །དེ་ཡང་ཤ་ཁོན་དང་བུ་ལོན་ལ་ཆགས་
བཞིན་པར་མི་འགྲོ།： ་ཤིན་ཏུ་འགྲོས་པ་ཡོད་ན་ཡང་བསྟུན། ཤིན་ཏུ་
མཐུན་པ་ཡོད་ན་ཡང་ནོར་རྫས་ལ་ཞན་པ་བཅད། ་ དགྲ་གཉེན་གྱི་
་ ཆགས་སྡང་སྤོང་། ་ཤུལ་དུ་ཟས་ནོར་བདག་ཏུ་ཐོབ་པ་གཅིག་ཀྱང་མ་
ལུས་པ་སྤོང་དག་བྱ།་ ་ཉེས་ལྟུང་གསལ་པོ་མེད་ཀྱང་སྡོམ་པ་གསུམ་རེ་རེ་
བཞིན་བཤགས་སྡོམས་ལེགས་པར་བྱ། སྤྱི་སྡོམ་པ་ཉམས་པ་དང་དགོས་
དམ་ཚིག་ཉམས་པ་རི་ཁྲོད་དུ་འགྲོར་མི་བཏུབ། བླ་མའི་དྲུང་ཉིད་དུ་
བཤགས་བསྡམས་ཚད་ལ་སྐྱེལ་ནས་བླ་མས་ལུང་བསྟན་ན་མ་གཏོགས་སོ།།
གཞན་ཡང་ཚོགས་དང་སྦྱིན་སྲེག་བཟང་པོ་དང་། ་ ་ བླ་མ་ལ་དབང་
བསྐུར་ཞུ། སྒྲུབ་པའི་ཞལ་བསྐོས་གང་མཛད་དང་བསྟུན་ནས། ་གོ་ཆ་
， 21
པ་
བ་
བ

དང་སྙིང་སྟོབས་ཆེན་པོ་བསྐྱེད་ཏེ། དེ་ཡང་འདི་ལྟར་ཚེ་འདིའི་ཡུལ་
རྫས། ལུས་སྲོག་ལོངས་སྤྱོད་སྙན་གྲགས་ཐམས་ཅད་ལ་ལྟོས་པ་མེད་
པར་ཐར་པའི་ལམ་མཆོག་བསྒྲུབ་པར་བྱའོ། བདག་ཉིད་ལ་རི་ཁྲོད་དུ་
མི་མ་ཡིན་དང་། གཅན་གཟན་དང་། ཆོམ་རྐུན་དག་གིས་བསད་
ཅིང་བཅད་ཀྱང་བཟོད་པར་བྱའོ། ནད་དང་གདོན་དང་མུ་གེས་མིག་
ཅིར་རེ་ཤི་ཡང་གཡོ་བ་མེད་པར་བྱའོ་སྙམ་པའི་འདུན་པ་རྩེ་གཅིག་པས་ས་
སྐྱིད་སྡུག་ལེགས་ཉེས་ཐམས་ཅད་བླ་མ་དཀོན་མཆོག་ལ་བློ་གཏད་ལིང་་་་
སྒྱུར་བྱས་ནས་འགྲོ་བར་བྱ་སྟེ། དེ་ལྟ་བུའི་བསམ་སྦྱོར་གྱི་ནུས་ལྡན་དེས་ ་
ཇི་ལྟར་བྱས་ཀྱང་དགེ་འདུན་སྦྱོར་ལམ་དུ་འགྲོའོ། བསམ་སྦྱོར་དེ་དང་
མོ་བྲལ་ན་གེགས་དང་བར་ཆོད་གང་གིས་ཡང་མི་ཚུག་གོ །ཕྱིན་མ་ཐག་
གིས་སྔོན་འགྲོ་།རྣམས་རྗེ་ཡང་དགོན་པ་ཡབ་སྲས་དང་རྒྱ་སྟོན་ཚོས་
རྗེའི་མན་ངག་རྣམས་ལས་བཤད་པ་ལྟར་གང་འགྲིགས་ཙམ་བྱ་ཞིང་།
རྟེན་འབྲེལ་གྱི་གྲོས་དེ་ཀུན་ཧ་ཅང་ཞེན་པ་ཆེ་ན་རེ་དོག་དུག་གི་ཟེ་མ་
པོ་ལུད་ནས་ཡོང་བས་ཕལ་ཆེར་དཀོན་མཆོག་ལ་བློ་ཁེལ་བ་ཉིད་ལ་་་་་་་
འདུས་སོ། །སྤྱིར་ཡང་དམ་ཚིག་དང་སྡོམ་པའི་ཉེས་ལྟུང་གིས་གོས་ཤིང་
ལུས་སྲོག་ལ་གཅེས་འཛིན་གྱིས་ཞེན་པ་ཅན་དེས། སྔོན་འགྲོ་ལ་སོགས་
པ་དུ་མས་ཡུལ་བདག་དང་འཕྲོད་པའི་ཐབས་ལ་གཟབ་ཀྱང་ཐར་ལམ་གྱི་
བར་ཆད་སེལ་ག་ལ་ནུས། ་ འོན་ཀྱང་འགའ་ཞིག་དོན་མེད་པར་
22， ་ ་

གཟུགས་མེད་ཀྱིས་འབྱུང་པོ་ལ་དོ་བསྡོས་བའང་བདུད་ཀྱིས་ལས་ཡིན་་་་་
པས་ལྷ་སྲིན་ལ་རེ་བཅའ་བ་དང་། ཚར་གཅོད་པའི་བླང་དོར་གཉིས་ཀ་
སྤོང་ནས་སྙིང་རྗེ་བྱང་ཆུབ་ཀྱིས་སེམས་ཀྱི་ཁྱབ་པའི་ངང་དུ་འཇོག་ནུས་་་
ན་བདུད་ཀྱིས་འགྱུ་སྲང་ཆོད་པ་ཡིན་ནོ། །དེ་ནས་སྒྲུབ་པ་ལ་འཇུག་
པའི་ཐོག་མར་བསྲུང་འཁོར་བསྒོམ་པར་བཀའ་བརྒྱུད་ཀྱིས་གསུང་ཀྱང་་་
མཐའ་གཅིག་ཏུ་མ་ངེས་ཏེ། དོན་བྱང་ཆུབ་ཀྱིས་སེམས་གཙོ་བར་
བསྒོམ་པས་ནི། སྣང་སྲིད་ཕྱག་རྒྱ་ཆེན་པོའི་ཕོ་བྲང་དུ་ཕྱིར་བསྲུང་རྒྱུ་
དང་ཡར་འབོད་རྒྱུ་མང་པོ་མི་རྙེད་པས་གློ་བུར་འཁྲུལ་པས་བཏགས་ངོའི་
བདུད་དང་འབྱུང་པོ་རྣམས་ཀྱང་གཉིས་མེད་བསྲེ་བ་ཆེན་པོའི་ངང་ལས་་
གཞན་དུ་བྱར་ཅི་ཞིག་ཡོད་ཏེ། སྟོང་ཉིད་བསླུང་བ་བླ་ན་མེད། ཅེས་
སོ། །ཀུན་རྫོབ་བྱང་ཆུབ་ཀྱི་སེམས་ལ་གཙོ་བོར་བྱེད་པ་དག་གིས་ནི་
འབྱུང་པོ་དང་ཡི་དྭངས་མི་སྲུང་གི་བྱང་ཆུབ་ཆེན་པོའི་བར་ཆད་བདག་་་
དང་བདག་གིས་ལྟ་བའི་དངོས་འཛིན་ཆགས་སྡང་གིས་བསམ་སྦྱོར་་་་་་
བསྲུང་ངོ་། །གསང་སྔགས་ཐབས་ཀྱིས་ལམ་བསྒོམ་པ་དག་གིས་ནི་རྡོ་རྗེ་
དང་མེ་རི་བསྲུངས་ཀྱང་རྫོགས་རིམས་གང་ལ་ཉམས་ལེན་གྱི་རྒྱུད་སྡེའི་་་
ལྷའི་དཀྱིལ་འཁོར་དང་འབྲེལ་པའི་ས་ཆོག་དང་སྔོན་འགྲོའི་གཏོར་མ་་་་་
དང་། བདག་བསྐྱེད་བསྲུང་འཁོར་དང་བཅས་པ་གནས་ཁང་བྱིན་གྱིས་
བརླབས་པ་སོགས་བྱེད་དགོས་པ་ཡིན་གྱི། ཡི་གེ་གཅིག་ཏུ་འདུག་པའི་
་ 23་

བསྲུང་འཁོར་དེ་ཐམས་ཅད་ཀྱིས་བྱེད་པ་ནི་མ་ཡིན་ནོ། །དེ་ནས་རང་
ཉིད་ཀྱིས་ཉམས་ལེན་གྱི་དངོས་གཞི་གང་ཡིན་པ་ལམ་གཞུང་བསྲང་ནས་་
གཡེལ་བ་མེད་པའི་བསྒྲུབ་པ་བྱ་སྟེ། རི་ཁྲོད་དུ་འགྲོ་བའི་ཚུལ་ལོ།
གཉིས་པ་ནི། - དེ་ལྟ་ནའང་དེང་སང་སྙིགས་མ་ལྔ་བདོ་ཞིང་ས་ཕྱོགས་
ཐམས་ཅད་ཆོས་རྐུན་མ་རུང་པས་གང་བ་དང་། ཐམས་ཅད་དུའང་
བདུད་ཀྱི་ལས་རབ་ཏུ་དར་བའི་དུས་འདིར་རི་ཁྲོད་བགྲོད་པ་ཤིན་དུ་་་་
དཀའ་སྟེ། བློ་ཆུང་ལ་ལ་རི་ཁྲོད་དུ་ཆོམ་རྐུན་དང་གཡུལ་སྤྲོད་ནས་རང་
གི་ལག་ཏུ་ཤི་བ་དང་། ཆོམ་རྐུན་གྱི་ལག་ཏུ་རང་ཤི་བ་དང་། ཁ་ཅིག་
ཇག་རྐུན་གྱིས་བཅོམ་ནས་ཕྱིས་མཐུ་སྒྲུབ་དྲག་པོ་བྱེད་པ་དང་། གཞན་
ཇག་རྐུན་གྱི་སྟེང་བླ་མ་ཆོས་སྡེའི་སེར་དམག་བསྐུལ་བ་དང་། ཁ་མཆུ་
རྒྱོབ་དུ་འཇུག་པ་དང་། གྲྭ་པ་དང་ཡོན་བདག་གི་དཔུང་བསྐུལ་བ་
སོགས་བྱེད་པ་མང་པོ་ཞིག་མཐོང་ཞིང་ཐོས་ཏེ་དེ་འདྲའི་བདུད་ཀྱིས་ལས་
མངོན་སུམ་པ་ལ།་སྨྱོ་བ་ལས་ཆེར་སྨྱོ་བ་རྣམས་འཛིམ་མེད་དུ་སྤྱོད་པ་
རྣམས་སྙིང་རེ་རྗེའོ། ། གཞན་ཡང་ཁ་ཅིག་རི་ཁྲོད་དུ་མ་བཟུང་བས་
མཐར་བུ་སྨད་དང་བཅས་ཏེ་འདུག་ཅིང་དུད་འགྲོ་སྐྱོང་བ་དང་ལོ་ཐོག་་་
འདེབས་པ་མཐོང་ངོ༌། །བདུད་ཀྱི་ཟིན་པ་ཁ་ཅིག་བླ་མའི་དྲུང་དུ་
བསྒྲུབ་པ་བྱེད་དུ་ཡོད་བཞིན་དུ། གྲོང་རྟག་གི་ཕུག་པའི་ཁང་བུར་
འདུག་ནས་རྙིང་མ་གྲོང་ཆོག་དང་འདྲེ་བརྡུང་བྱེད་པ་དང་། མངོན་

ཤས་འཆད་པ་དང་། ་མོ་དང་རྨི་ལམ་དང་། སེར་བ་སྲུང་བ་དང་།
ཆར་པ་འབེབ་པ་དང་། ཡུལ་གྲོང་གི་འཁྲུག་པ་བསྡུམ་པའི་བར་པའམ།
ཕྱི་མི་ལྟར་སོང་བ་མང་པོ་ཞིག་ཀྱང་མཐོང་ཞིང་ཐོས་སོ། །ཕལ་ཆེར་སུ་
ཡིན་ཀྱང་ཉམས་རྟོགས་རྣམས་གོལ་ས་དང་ཤོར་སར་ཉམས་ནས་སྔར་་་་་
མེད་པའི་བཟང་བརྫུ་དང་རང་མཐོང་དང་ཆོས་བཤད་སྣ་ཚོགས་བྱེད་་་་་
ཅིང་ཕྱིས་དགེ་སྦྱོར་གྱི་འཕྲོ་སྟོར་བ་རེ་ཐམས་ཅད་ལ་ཡོང་། གང་ལྟར་
ཡང་དེང་སང་བརྒྱ་ལམ་ན་རེ་འགའ་ཙམ་མ་གཏོགས་རི་ཁྲོད་དུ་ཐར་་་་་
ལམ་བསྒྲུབ་པ་མི་ཡོང་ལ། ཁ་རྒྱབ་ཕྱིད་པ་ནི་འོང་ངོ༌། །དེའི་ཕྱིར་
ལས་དང་པོ་པ་རྣམས་བླ་མའི་དྲུང་དུ་གྲུབ་ཐོབ་རྣམས་ཀྱི་ཞབས་ཀྱིས་་་་་
བཅག་པའི་དགེ་འདུན་གྱི་སྡེར་བསྒྲུབ་པའི་གྲྭ་ཡོད་ན་མཆོག་ཏུ་བཟང་ལ་
མེད་ཀྱང་རང་གཅིག་པུར་བསྒྲུབ་པར་བྱའོ། བཞི་པ་ཆོས་གྲོགས་ཇི་
ལྟར་བསྟན་པ་ནི། རི་ཁྲོད་ཀྱི་གྲྭའི་བསྒྲུབ་པའི་སྡེ་སོགས་གང་དུ་འདུག་
ཀྱང་མཆེད་གྲོགས་དང་འགྲོགས་ཚུལ་འདི་ངེས་པར་གལ་ཆེ་སྟེ། དེ་ལ་
གྲོགས་ཀྱི་མཚན་ཉིད་ནི་བསྒྲུབ་བརྒྱུད་གོང་མ་རྣམས་ཀྱི་མཐུན་པ་ལྔ་ལྡན་
དགོས་པར་གསུང་ཏེ། ལྟ་བ་མི་མཐུན་ན་ཆོས་ཀྱི་འབྲེལ་གཏམ་དང་
ཉམས་བསྡུར་ལ་བརྟེན་ནས་གཅིག་ལ་གཅིག་བརྙས་ཤིང་མཐར་དམ་་་་
སེལ་འཇུག - སྤྱོད་པ་མི་མཐུན་ན་ཆགས་སྡང་དང་འཐབ་མོ་བྱེད།
བསྒོམ་པ་མི་ཐུན་ན་མཚན་བཅས་དང་མཚན་མེད་ཆགས་ལམ་དང་གྲོལ་
25

ལམ། གངས་སྔགས་དང་ཉན་ཐོས་ཀྱི་བསྒོམ་པ་ལྟ་བུ་སོ་སོར་བྱེད་པ་
ལས་ཕན་ཚུན་དུ་ཁྱད་གསོད་དང་གཤེ་བསྐུར་བྱེད། བླ་མ་དང་ཆོས་
རྒྱུད་མི་མཐུན་ན་ཆོས་དང་གང་ཟག་ལ་བསྐུལ་བསྐུར་པ་འདེབས། ་
འཚོ་བ་མི་མཐུན་ན་གཅིག་གིས་ཤ་ཆང་གི་ཞིམ་པོ་ལ་ལོངས་སྤྱོད་ན།།
གཞན་དག་ཁ་ཟས་ངན་ཙམ་གྱིས་ཆོག་ཤེས་པ་རྣམས་ཀྱང་སྲིད་ཞན་ལ་་་
སྦྱར། དེ་ཐམས་ཅད་ཀྱིས་ངན་འགྲོའི་ལས་སོག། བསྒྲུབ་པ་ཆུད་ཟ་བ་
ཡིན། ཅེས་གསུངས། འདི་ནི་གནས་ཆེན་གཅིག་ལ་འགྲོ་བའི་བྲག་
སྐྱབས་གཅིག་ཏུ་སྤྱིལ་སོ་སོར་འདུག་པ་ལྟ་བུ་ལ་ཤིན་ཏུ་གལ་ཆེ་ཡང་།
དེང་སང་མཐུན་པ་ལྔ་ཡང་འཛོམས་པ་ཤིན་ཏུ་དཀོན། སྤྱིར་གང་ཟག་
བྱེད་སྤྱོད་ཤིན་ཏུ་ངན་པའི་གཡོ་རྒྱུ་ཅན་བསྒྲུབ་ཁང་དུ་མི་དགེ་བའི་ལས་་
སྣ་ཚོགས་ཐབས་དུ་མའི་སྒོ་ནས་སྤྱོད་པ་ཞིག་གིས་བསྒྲུབ་སྡེའི་རི་ཁྲོད་པ་་་
ཐམས་ཅད་མིག་ལྟོས་ངན་པ་ལ་སྦྱོར་ཐུབ། དེའི་གྲིབ་ཀྱིའང་ཐམས་
ཅད་ལ་ཉོན་མོངས་བསྐྱེད། དེ་ཙམ་མིན་ཀྱང་རང་དང་ཁ་ལག་གང་
འབྲེལ་དེ་ལོག་པར་སྦྱོར། ཡང་རྣལ་འབྱོར་པ་ཐབས་ཤེས་ཀྱིས་རྣམ་
ཐར་ཕུན་སུམ་ཚོགས་པ་ཞིག་གིས་རི་ཁྲོད་དམ་སྒྲུབས་སྡེ་ཐམས་ཅད་་་་་
དམིག་ལྟོས་བཟང་པོ་ལ་སྦྱོར་ཐུབ། རྟོགས་པའི་བྱིན་རླབས་ཀྱང་ལ་
འཕོ། དེ་ཙམ་མིན་པས་ཀྱང་རང་དང་གང་འབྲེལ་དེ་བཟང་པོ་ལ་སྦྱོར་
ཐུབ་པ་ཡིན། དེའི་ཕྱིར་གང་འདུག་ཀྱང་བསྒྲུབ་སྡེ་དང་ཆོས་གྲོགས་ཀྱི་
26 . .

མར་འདྲེན་དུ་མ་སོང་བ་གཅིག་གལ་ཆེ། བཀའ་བརྒྱུད་ཀྱིས་གདན་ས་
བཟང་པོ་རྣམས་སུ་བསྒྲུབས་ཚུགས་ཟིན་ན་རི་ཁྲོད་ཕལ་བ་ཟིན་པ་ལས་་་་
བསྟན་པ་ལ་ཕན་ཐོབ་ཚེ། བསྒྲུབ་པའི་ཞབས་འདྲེན་དུ་སོང་ནའང་
ཉེས་པ་ལྷག་པོ་ཡོད་དེ། དེ་ལ་མཐུན་པ་ལྔ་ཚངས་བའི་གྲོགས་མ་
འཛོམས་ཀྱང་རང་ཉིད་ཀྱི་རྣམ་ཐར་བཟང་པོ་གལ་ཆེ་བ་ཡིན་ཏེ། རབ་
ཀྱི་གྲོགས་ངན་རྣམས་ལག་ལེན་བཟང་པོ་ལ་སྦྱོར་ཐུབ་པའམ། ། མ་ཐུབ་
ཀྱང་གཞན་གྱི་སྐྱོན་རང་ཉིད་ལ་མ་གོས་པར་རང་ཚུགས་ཟིན་པ་གཅིག་་་
ནན་ཏན་བྱའོ། དེ་ལྟར་བྱེད་པ་མཐུན་པའི་གྲོགས་བཤེས་གཉེན་འདུན་
གང་ལའང་བློ་མི་དྲི་གྲོས་མི་ཚོལ་བར་བླ་མ་དམ་པའི་ཞལ་སྔ་ནས་འཕྲལ་
ན་དཔང་པོར་བྱ་ཞིང་། ། གལ་ཆེ་བ་འགའ་རེ་གསུང་རྒྱུན་ལ་མ་བྱུང་ན་
ལེགས་པར་དྲི་བ་ཕུལ་ནས་བཀའ་གང་བྱོན་ལྟར་བསྒྲུབ་ན་གྲོགས་ངན་གྱི་
སྐྱོན་གྱིས་གོས་པར་མི་འགྱུར་རོ། །གཞན་ཡང་བསྒྲུབ་སྡེའི་ནང་གིས་
བསྒྲུབས་བསྲན་ཆེ་ཤོས་དགེ་སྦྱོར་བཟང་ཤོས། བཙུན་ཚུགས་དང་
བཅའ་བ་དམ་ཤོས། སྨྲ་བརྗོད་དང་བྱ་བ་ཉུང་ཤོས། ང་རྒྱལ་དང་
བསྒྲུབ་ཡུས་ཆུང་ཤོས། ལྟ་བུ་ཞིག་གིས་མཛད་སྤྱོད་ལ་དཔེ་བཙུན་ནས་
རང་ཉིད་ཀྱང་དེ་ལྟར་བསྒྲུབ་པར་བྱའོ། སྤྱིར་སུ་དང་གང་ལ་ཡང་སྒེར་
དགོས་སུ་དུ་མཐུན་མི་བསྡེབ། བློ་དང་གྲོས་གཅིག་པའི་བྱ་བ་དང་ཤོམ་
27

ར་མི་འོང་ངས་སྙིང་གཏམ་དང་བློ་མི་འཆད་གྲོས་མི་ཚལ། ་་བླ་མའི་
བཀའ་བྱུང་ནས་གཞན་ལ་ཕན་པའི་གད་མས་ངག་བརྗོད་པའམ། དགེ་
སྦྱོར་གྱི་མ་བདེ་བཅོས་ན་མ་གཏོགས་པ་དོན་མེད་པའི་ཆོས་འཇིག་རྟེན་་་་
གྱི་ཁ་ཏ་དང་གཏམ་བཤད་དང་གླེང་མོ་མི་བྱ་སྟེ། སྤྱིར་ཆོས་པ་སྨྲ་
བརྗོད་མང་བ་སྐྱོན་མང་ཞིང་བསྒོམས་ཆེན་སྨྲ་བརྗོད་ལ་དགའ་བ་ལ་བོར་
ཆོད་འཇུག་ ཆུ་ཚོད་རེའི་གཏམ་གླིང་གིས་ལོ་མང་པོའི་བག་ཆག་གི་
དུག་རོ་སློང་ངོ། , །ཞག་སྐྱོར་གྱིས་དགེ་སྦྱོར་སྤུན་སྨྲ་བ་མང་བའི་ཤུགས་
ཀྱིས་བླ་མ་དང་མཆེད་གྲོགས་དང་སྦྱིན་བདགེ་དང་ཡུལ་གྱི་རྒྱལ་པོ་རྣམས་
ཀྱིས་སྐྱོན་ཡོན་ཏན་ལ་འབེབ་ཆགས་སྡང་དང་ཕྲ་མའི་རྩ་བར་འགྲོ། , དེ་
མིན་ཀྱང་སྨྲ་བ་ལ་དགའ་བ་ཁོ་ན་ལ་རང་བཞིན་གྱི་སྐྱོན་མང་སྟེ། ལྷག་
པའི་བསམ་པ་བསྐུལ་བའི་མདོ་ལས། ནང་གི་སེམས་ལས་ཤིན་དུ་རུང་
བཞིན་པར་འགྱུར། ལུས་དང་སེམས་ཀྱང་རབ་ཏུ་སྦྱོང་མིན་པ། ་་
ཁེངས་པ་དང་ནི་མདུད་པ་མང་པོར་འགྱུར། གླུ་ལ་དགའ་བའི་ཉེས་པ་
འདི་དག་གོ །བྱིས་པ་དམ་པའི་ཆོས་ལས་རབ་ཏུ་ཉམས། སེམས་ནི་
མི་མཉེན་ཤིན་ཏུ་རྩུབ་པར་འགྱུར། ། ཞི་གནས་ལྷག་མཐོང་དག་ལས་
ཤིན་ཏུ་རིང་ སྨྲ་ལ་དམ་འ་བའི་ཉེས་པ་འདི་དག་གོ །རྟག་ཏུ་བླ་མ་
དག་ལ་གུས་པ་མེད། སྦག་པའི་གཏམ་དག་ལ་ནི་དགའ་བ་སྐྱེ། སྙིང་
པོ་མེད་ལ་དགའ་ཞིང་ཤེས་རབ་ཉེས། སྨྲ་ལ་དགའ་བའི་ཉེས་པ་འདི་
28 ་

དག་གོ །ཞེས་སོགས་ནས། ་མིག་ཀྱང་འཁྲུལ་ཞིང་དེ་བཞིན་རྣ་བའང་
འཁྲུལ། སྣ་ཡང་འཁྲུལ་ཞིང་ངོ་བཞིན་ལྕེ་ཡང་འཁྲུལ། ལུས་ཀྱང་
འཁྲུལ་ཞིང་ཡིད་ཀྱང་འཁྲུལ་པར་འགྱུར།་ ་ ་ སྨྲ་ལོ་དགའ་བའི་ཉེས་པ་
འདི་དག་གོ །ཞེས་གསུངས་པ་ལྟར་རོ། ཁྱད་པར་དུ་འཇིག་རྟེན་གྱི་
བྱ་བ་གཞན་བཏང་ནས་བསྒྲུབ་གནས་སུ་གཉིས་ལྷན་གཅིག་སྡོད་ཅིང་་་་༌་
རྟག་ཏུ་སྨྲ་བ་ནི་བདུད་ཀྱིས་ལས་སོ། །རི་ཕུག་བསྒྲུབ་ཁང་ནས་ཁ་མཆུ་
དང་གཉེན་ཚན་གྱི་མདུན་འགྲོས་གཏམ་པ་ནི་བདུད་ཀྱི་ལས་ཏེ་དེ་དག་་་
སྤོང་བར་བྱའོ། གཞན་ཡང་རང་ཉིད་ཀྱིས་བསྒྲུབ་བརྒྱག་ནས་ཕྲིན་ལས་
ཏེ་གཞན་ལ་སྦྱིན་གཏོང་རྒྱུ་ཡོད་ནའང་གང་དབུལ་ཤོས་ལ་བྱིན་ནས་ཕྱིས་
ལན་དང་རེ་བ་གཏན་ནས་མི་བྱ། སྔར་གཞན་ལ་ཕན་འདོག་ཅི་ལྟར་
བྱས་ཀྱང་རང་ཉིད་བསྒྲུབ་པ་ལ་ཞུག་ནས་རེ་བ་མི་བཅའོ། ཀོ་ལོང་དང་
ཡི་ཆད་མི་བྱའོ། ་སྔར་རང་ཉིད་ལས་ངན་པ་འགའ་ཞིག་ཕྱིས་བསྒྲུབ་
ཚུགས་དང་དགེ་སྦྱོར་རང་ཉིད་ལས་ལྷག་ཅིང་མི་ཀུན་གྱིས་ཆོས་པར་་་་་
མཐོང་བར་གྱུར་ན་དགའ་བ་དང་ཡི་རང་དཔག་ཏུ་མེད་པ་བསྒོམ་ནས་་་
བསྒྲུབ་སྟེ་དེར་ཡོད་དང་། སེམས་ཅན་ཐམས་ཅན་ཐམས་ཅད་ཀྱང་
རང་གི་སྔོན་དུ་སངས་རྒྱས་པར་སྨོན་ལམ་གདབ། རང་ཉིད་ལས་དགེ་
སྦྱོར་ངན་ཞིང་ལྐོག་ཏུ་སྐྱོན་ཡོད་པ་འགའ་ཞིག་ལ་མི་རྣམས་ཀྱིས་ཆོས་་་་་
མཐོང་དང་སྙེན་བསྐུར་བྱེད་ཅིང་རང་ལ་མ་བྱུང་གི་ཚེ་ནའང་མི་དགའ་་་
29

བ་མེད་པར་སྦྱིན་བདག་དེ་རྣམས་ལ་ཡི་རང་བསྒོམ། གལ་ཏེ་ཕྲག་དོག་
ཤར་ན་བདག་ཅག་འདི་འདྲ་བའི་ཉོན་མོངས་ཀྱིས་སྔར་ཡང་འཁོར་བར་་
འཁྱམས་པ་ཡིན། ཅེས་བློ་ངན་ཚར་གཅོད། ་ ཕྲག་དོག་བྱེད་ཡུལ་གྱི་
ཆོས་པ་ངན་པ་དེ་ལ་དག་སྣང་གི་རྒྱས་གདབ། སྐྱོན་མི་བསམ་ཁྱད་པར་
དུ་གཞན་ལ་སྐྱོན་གྱི་རྒྱུས་བཤད་མི་བྱའོ། དེ་ཡང་། རྒྱ་སྟོན་ཆོས་རྗེས།
བསྒྲུབ་པའི་ཡོན་ཏན་ལ་རྗེས་སུ་ཡི་རང་མཚན་ཉིད་པ་ཡོད་ན་བསོད་་་་་
ནམས་མཉམ་པོར་འཐོབ་ཅིང་། གཞན་ལ་ཕྲག་དོག་རང་སྐྱོན་བརྗོད་
བྱས་ན་རང་གིས་བསྒྲུབ་པ་བཟང་པོ་བྱས་པའི་བསོད་ནམས་ཀུན་ཀྱང་་་་
ཟད་པར་འགྱུར་རོ། །ཞེས་གསུངས་པ་ལྟར་མདོ་རྒྱུད་ཐམས་ཅད་ནས་
ཀྱང་གསུངས་སོ། །མདོར་ན་བུར་བས་མེ་ཏོག་སྦྲང་རྩི་ལྟར། ཆོས་
ཀྱིས་དོན་རྩ་བླངས་ནས་ནི། ། ཀུན་ལ་སྔོན་ཆད་མ་མཐུང་བཞིན།
འདྲིས་པ་མེད་པར་གནས་པར་བྱས། ཞེས་པ་ལྟར་ཉམས་སུ་བླང་བར་
བྱའོ། ལྔ་པ་མཐུན་རྐྱེན་གྱི་ཡོ་བྱེད་སྒྲུབ་པའི་ཐབས་ལ། རྣལ་འབྱོར་
པ་རི་ཁྲོད་དུ་བཅུད་ལེན་ལ་བརྟེན་པ་དང་། གྲོང་ཡུལ་དུ་བསོད་སྙོམས་
ལ་སྤྱོད་པ་དང་། དེ་མ་ཡིན་པ་དང་གསུམ་གྱི་ལག་ལེན་ཕྱིན་ཅི་མ་ལོག་
པ་ཤེས་པར་བྱའོ། དང་པོ་ནི་གང་དད་པའི་གང་ཟག་མཚན་ཉིད་
ཐམས་ཅད་དང་ལྡན་པ་རྩ་རླུང་ཐིག་ལེའི་རྣལ་འབྱོར་ལ་གཙོ་བོར་བྱེད་་་་
པ་གེགས་སེལ་བོགས་འདོན་གྱི་ལག་ལེན་མྱོངས་བས་གྲུབ་པ་ཞིག་གིས་་་་

འཇིག་རྟེན་པའི་ཁ་ཟས་ལ་ཞེན་པ་རྩད་ནས་བཅད་ཅིང་གྲོང་ཡུལ་དུ་་་་་
ནམ་ཡང་མི་འབབ་པའི་ཕྱིར་བཅུད་ལེན་གྱི་མན་ངག་རྣམས་ཀྱིས་འཚོ་་་
བར་བྱའོ། དེ་ཡང་རྩམ་པ་དང་། ཞོ་དང༌། . ཇོ་དང་ བུ་རམ་སྟེ་
རེ་ཤིག་ལྔ་པོ་འདིའི་ལག་ལེན་ནི། ཐམས་ཅད་མཁྱེན་པ་རང་བྱུང་རྡོ་
རྗེའི་རི་ཆོས་ལས། དེ་ལ་རྩམ་པ་བྱེད་པའི་ཐབས་སྟོད་ཏེ། དང་པོ་སྔོ་
ར་མོ་ཤག་ཅེས་བྱ་བ་སོས་སམ། ནམ་ཟླ་སྟོན་ཀའི་དུས་སུ་རྩ་བ་བསྐོལ་
ཏེ་ཆུའི་སྦ་ལ། ་ བཏགས་ནས་ཞག་གསུམ་བཞིར་བཀྲུས་པ་དང་། དེ་
གཤགས་སྐམས་ཤིང་ནས་ཙམ་སྲན་ཙམ་དུ་བརྡུང་ཞིང་། ཡོད་ན་ཡོས་
སུམ་ཆ་ཙམ་བསྲེ་ཞིང་བཏགས་པར་བྱའོ། །དེ་ལྟར་སྲོ་ལོ་ལ་ཡང་ཉན།
ཁྱད་པར་དུ་སྲོ་ལོ་དམར་པོ་ཆུ་ལ་བཤན་པ་གལ་ཆེའོ། །འདི་ལ་ནི་ཏིང་
ངེ་འཛིན་འཕེལ་བ་ལ་སོགས་པ་ཡོན་ཏན་དུ་མ་དང་ལྡན་པ་ཡིན་ནོ། །དེ་
ནི་རྩམ་པའི་བྱ་ཐབས་སོ། །ད་ནི་བདུད་རྩིའི་བྱ་ཐབས་སྟོན་ཏེ། ར་མོ་
ཤིག་རྩ་བ་བརྡུང་ཞིང་སྐོམ་ནས། ནས་ཙམ་སྲན་ཙམ་དེ་ཡོད་ན་ནས་བྲེ་
གང་བཅོས་པའི་གསེབ་ཏུ་བཏབ་ནས་ཕབ་བཏབ་ཅིང་བསྙལ་བས་་་་་་་
གཞན་ལས་བདུན་འགྱུར་གྱིས་ཆེ་ཞིང་གྲང་བ་སེལ་བ་དང་། བད་ཀན་
ལ་སོགས་པ་ནད་སྣ་ཚོགས་པ་སེལ་བའི་ཡོན་ཏན་ཡོད་པ་ཡིན་ནོ། །སྲོ་ལོ་
ལའང་དེ་ལྟར་དུ་བྱའོ། །ནས་མེད་ན་ཕབ་ཀྱི་ནང་དུ་རྩམ་པ་བཏབ་ལ་
བྱའོ། ཕབ་མེད་ན་ཟུ་སྐམ་པ་དང་།: ལྗང་པ་སྐམ་པོ་དང་། རྩམ་པ་དང་།
31

ར་མོ་ཤག་དང་། ཡོད་ན་སྦང་མ་སྐམ་པོ་དང༌། རུས་པ་སུམ་པ་དང་།
དེ་དག་གདབ་པར་བྱའོ། དེ་ནི་བདུད་རྩིའི་བྱ་ཐབས་སོ། །ད་ནི་ཞོའི་བྱ་
ཐབས་སྟོན་ཏེ། ་ ཆུ་བ་དཀར་པོ་བཟང་པོ་དེ་བཙོས་ནས་དཀྲུག་ཅིང་
སྙ་ལོའི་རྩ་བ་མ་རུལ་བ་ཆུ་ཅུང་ཟད་གཅིག་གིས་ནང་དུ་
བཞག་ནས། 
བཙིར་བོས་དཀར་རྡུ་རེར་སོང་བ་དང་གཉིས་བསྲེ་ཞིང་མནན་པས་ཞོར་་
འགྱུར་རོ། །འདི་ལའང་ཡོན་ཏན་བསམ་གྱིས་མི་ཁྱབ་པ་དང་ལྡན་ཏེ་
བད་ཀན་སེལ་བ་ལ་སོགས་པར་ནུས་སོ། །ད་ནི་ཇའི་བྱ་ཐབས་སྟོན་ཏེ་
རྡུམ་བྲག་ཇ་ཞེས་བྱ་བ་དགུན་སྐམ་སྔོ་ཀྱང་དབྱར་སྔོ་བ། ་ མེ་ཏོག་སྔོན་པོ་
ཡོད་པ། ཕྱི་སྤུ་སུད་དེ་བ་ཡོད་པ། དེ་འདྲ་བ་དེ་ལ་སྐམ་འདུལ་དང་རློན་
འདུལ་གཉིས་ཡོད་པ་ལས། བློན་འདུལ་ནི་བརྩོས་ཤིང་ཇའི་ངད་ལེན་
གཅིག་བཏབ་ཅིང་རུལ་དུ་བཅུག་ནས། ཧ་པ་སྐྱ་ཀད་ཀྱིས་སོང་བ་དང་
ཇོ་ཞིང་བརྡུང་། དེ་ན་གིས་སྐམ་བྱ། དེ་ནི་བྲག་ཇ་ཡིན་ནོ། །དེ་བཞིན་ར་
མོ་ཤག་དང་། སྒ་ཟེར་བ་དང་། སྤང་བྱ་ཐམས་ཅད་ལ་དེ་ལྟར་བྱའོ།
བྲག་ཇ་ལ་ནི་སྐམ་པོ་བརྡུང་ནས་ཁ་བཀུག་པས་ཆོག་པ་ཡིན་ནོ། །ཡོད་
ཚད་བསྲེས་ན་ཤིན་དུ་དགའ་འོ། །དེ་ནི་ཇའི་བྱ་ཐབས་སོ། །ད་ནི་བུ་རམ་：
·
གྱི་བྱ་ཐབས་སྟོན་སྟེ། ཤུག་པ་བཟང་པོ་གོ་ཐང་བ་ཡེ་རེ་པ་དེའི་དཀར་ཡེ་
རེ་བ་དེ་བཙོས་ནས་ཁུ་བ་དམར་ཏིང་ངེ་བ་ཀ་སླ་དར་བ་ཙམ་རེད་་་་་
དང་། ཁུ་བ་དེ་བཞུར་ལ་བརྡུངས། དེ་ནས་པྲི་ཡང་ཀུའི་མེ་ཏོག་དང་།
32

ཐོ་དཀར་པ་དང་དེ་གཉིས་བཙོས་པའི་ཁུ་བ་གདབ། དེ་ནས་གྲོངས་སུ་
བཅུག་ནས་སྦྱིན་བཞིན་སོང་པ་དེ་བུ་རམ་དང་འདྲ་བར་འགྱུར་རོ། བུ་
རམ་གྱི་བྱ་ཐབས་སོ། །ཚ་མེད་ན་ཆུ་བ་ཡི་ཉན་པ་ཡིན་ནོ། །ཞེས་འབྱུང་
ངོ་། །གཞན་ཡང་རྗེ་འདི་པས་བཅུད་ལེན་གྱི་ཕྲེང་བ་མཛད་པ་ལས་པ་་་
རིགས་ཉི་ཤུ་ལྷག་དང་། བླ་མ་གཞན་གྱི་མཛད་པའང་ཤིན་དུ་ངོ་མཚར་
དེ་ལྟ་ནའང་ཚུལ་འདི་རྣམས་ལ་རྩ་རླུང་གིས་ནུས་ཚད་ལ་སྐྱོལ་བ་མེད་ན་
གེགས་སྣ་ཚོགས་བསྐྱེད་ཅིང་འདི་རྣམས་ཀྱིས་ལག་ལེན་ཤེས་པའང་དེང་་་་
སང་དཀོན་ལ་གལ་ཏེ་རེ་རེ་ཙམ་ལག་ལེན་ལ་ཐེབས་ཀྱང་བརྩོན་འགྲུས་་་
དུ་མས་རྫས་རྣམས་བསགས་པ་དང་། བཙོ་བསྟར་བཟང་པོ་བྱེད་དགོས་
པས་རྣམ་གཡེང་གདོམ་བུ་ལས་མི་ཆུང་པའི་ཕྱིར་བསོད་སྙོམས་རང་་་་་་
བཟང་ངོ་། །གཉིས་པ་གྲོང་ཡུལ་དུ་བསོད་སྙོམས་ཇི་ལྟར་བྱ་བ་ནི། ཐོག་
མར་རི་ཁྲོད་དམ་སྒྲུབ་སྡེ་ནས་རང་ཉིད་བསོད་སྙོམས་ལ་འགྲོ་བར་ཆས་་་
པའི་དུས་ནས་སེམས་ལ་གོ་ཆ་ཆེན་པོ་བགོ་བར་བྱ་སྟེ། བདག་རི་ཁྲོད་
ནས་འགྲོ་བཞིན་དམ་པའི་ཆོས་བསྒྲུབ་པའི་ལུས་འཚོ་བའི་ཕྱིར་འགྲོ་་་་
ཡིན་གྱི། གཞན་ཚེ་འདིའི་གྲགས་པ་སྙན་བཀུར་དོན་དུ་གཉེར་བ་མ་ཡིན་
པས་བདག་ཉིད་གྲོང་ཡུལ་གྱི་ཁྲོད་དུ་འགྲོ་བའི་ཚེ། མི་མཁས་ཀྱང་མཁས་
པ་ལྟར་བསྡུ་བ་དང་། མི་བཟང་བའི་བཟང་བརྫུ། མ་གྲུབ་པའི་གྲུབ་བརྫུ།
རྨི་ལམ་དང་མངོན་ཤེས་བཤད་པ་དང་། བསྒྲུབ་པ་དང་དགེ་སྦྱོར་བྱས་ .
33

རབ་བཤད་པ་སོགས་ཀྱིས་ཁ་གསགས་ཅི་ནས་ཀྱང་མི་བྱའོ་སྙམ་པ་དང་།
བདག་གིས་ཡུལ་འབྲོག་གིས་ཁྲོད་ནས་ལོ་ཕྱེད་དང་ཟླ་ཕྱེད་ཙམ་གྱིས་་་་་
བསོད་སྙོམས་རྙེད་མ་ཐག་ནས་བསྒྲུབས་གནས་འདི་ཉིད་ལ་ལོག་པ་མ་་་
གཏོགས། བླ་མཆོད་དང་རིམས་གྲོ་སོགས་སུ་གཏན་གྱིས་འདུག་སྨོས་ཅི་
དགོས། ཞག་ཤོས་རེའང་འདུག་པར་མི་བྱའོ། །ཁྱད་པར་བ་གསུམ་མི་
དགེ་བཅུའི་བདག་གིས་བསོད་སྙོམས་མ་རྙེད་པའི་ཁྱིམ་རྣམས་ལའང་་་་་
སྡང་བར་མི་བྱའོ། །རབ་ཏུ་བསྙེན་བཀུར་བའི་སྦྱིན་བདག་གིས་ཁྱིམ་
ལའང་ཆགས་པ་དང་བསྟོད་པར་མི་བྱའོ། ཁྱད་པར་དུ་དུག་གསུམ་མི་
དགེ་བཅུའི་དབང་དུ་མ་ཤོར་བར་བསོད་སྙོམས་སྤྱོད་པའི་ཚེ་ཡང་ཐབས་་ 
ཤེས་ཀྱི་གཉེན་པོས་ཟིན་པར་བྱའོ། ལུས་ངག་ཡིད་གསུམ་བག་དང་ལྡན་ ་ ་.
པར་བྱའོ་སྙམ་དུས་གསུམ་བསྐྱེད་ཅིང་གོ་ཆ་བགོས་ནས་འགྲོ་བར་བྱའོ། །
་ ལམ་དུའང་ངལ་དུབ་དང་། ་ཉིན་ཚད་དང་། ནུབ་ལྷག་དང་། ཁ་ཆར་
དང་ཆུ་འཕྲང་ཐམས་ཅད་ལ་ཕྱག་རྒྱ་ཆེན་པོའི་བསྲེ་བ་དང་མ་བྲལ་བར་་
བྱའོ།： འདིར་ཡང་རྩ་རླུང་དང་བསྐྱེད་རིམ་བསྒོམས་མཁན་རྣམས་ཀྱིས་
ངལ་དུབ་ཐམས་ཅད་ལ་སྒྱུ་ལུས་དང་བར་དོ་སྦྱོང་བར་བྱའོ།- བློ་སྦྱོང་པ་
རྣམས་ཀྱིས་དེའི་ལུགས་ཀྱི་ལམ་ཁྱེར་བྱའོ། ་ །གྲོང་ཁྱེར་དུ་བསོད་སྙོམས་
ལེན་པའི་ཚེ་འདུལ་བའི་ཀུན་སྤྱོད་དང་ལྡན་པས་སྦྱིན་བདག་དད་པ་་་་་
བསྐྱེད་པར་བྱའོ། མདོ་དང་བསྔོ་བ་འདོན་པར་བྱའོ། ཁྱིམ་བདག་རྣམས་

ལས་བསོད་སྙོམས་ལེན་རག་པ་ཙམ་ལས་འདྲི་ཞིང་རྨེད་པ་མང་དུ་མི་་་་
བྱའོ། བསོད་སྙོམས་རྙེད་དཀའ་ཡང་ཁྱིམ་དུ་དབང་བསྐུར་དང་། ཚོགས་
དང་དཀྱིལ་འཁོར་བཞེངས་པའི་ཡོན་ལེན་པ་ལྟ་བུ་མི་བྱའོ། གཟུགས་སྒྲ་
དྲི་རོ་བཟང་ངན་ཐམས་ཅད་ལ་ཆགས་སྡང་སྤོང་པར་བྱའོ། །ཡུལ་འབྲོག་
སོ་སོའི་སྐྱེས་པ་དང་། བུད་མེད་ཁྱེའུ་དང་། བུ་མོ་དང་། རྒན་པོ་དང་།
རྒུད་པ་ཐམས་ཅད་ཀྱིས་གུས་པ་དང་མི་གུས་པ་ཇི་ལྟར་སྒྲུབ་ཀྱང་ཆགས་་
སྡང་གིས་རྣམ་པར་རྟོགས་པ་འཇུག་པར་མི་བྱའོ། སྙིང་རྗེ་དང་ངེས་
འབྱུང་དང་སྟོང་པའི་དོན་རྟོགས་པའི་རྐྱེན་དུ་འགྱུར་བར་བྱའོ། རང་
ལས་དམན་པ་དག་བསོད་སྙོམས་མང་དུ་རྙེད་ཅིང་བདག་རྙེད་པ་ངན་་་
ཀྱང་ཕྲག་དོག་དང་ཞུམ་པ་མེད་པར་སྔོན་ལས་སུ་ཤེས་པར་བྱའོ། ་ ་ཅུང་
ཟད་རྙེད་ནས་བརྩོན་འགྲུས་དང་ཞེ་བརྩོན་འགྲུས་ཆེན་པོས་མྱུར་དུ་རང་་
གིས་བསྒྲུབ་གནས་སུ་ཕྱིན་ནས་སྔོན་ཇི་ལྟར་བསྒོམས་པའི་ཚུལ་དེ་ཉིད་ལ་
བརྩོན་འགྲུས་བསྐྱེད་དེ་ཁང་བུར་སྒོ་བཅད་དེ་འདུག་པར་བྱའོ། བསོད་
སྙོམས་ཀྱི་རྫས་དེ་ཡང་བག་མེད་ཀྱིས་འདོད་ཟོས་མི་བྱེད་པར་ལུས་འཚོ་
བ་ཙམ་ལྷུར་ལེན་པར་བྱའོ། .་ དཀོར་སྤྱོང་གི་གཟུང་དང་མེད་ཀླག་ཅིང་
སྦྱིན་བདག་ལ་བསྔོ་བས་རྒྱས་འདེབས་པར་བྱའོ། རྩ་རླུང་དང་བསྐྱེད་
རིམས་པས་ཚོགས་གཏོར་ཅུང་ཟད་དང་ཁ་ཟས་ཀྱིས་རྣལ་འབྱོར་བྱས་་་་
པས་དཀོར་བསྒྲིབས་བྱང་བར་འགྱུར་རོ། །ཕྱག་རྒྱ་ཆེན་པོ་གཙོ་བོར་བྱེད་

པས་རོ་ལ་ཆགས་ཞེན་ང་ནས་དྲན་ཤེས་ཀྱིས་ཟིན་པས་བཟའ་བར་བྱའོ། །
འདི་བསོད་སྙོམས་ཀྱི་ཚུལ་མདོ་སྡེ་ལས་རྒྱུས་པར་གསུངས་པའི་དོན་་་་་་
བསྡུས་པའོ། དེ་མ་ཡིན་པའི་འཚོ་བ་འོང་ཀྱང་སྤང་བྱ་དང་། བླང་བྱའོ།
འདི་ཡང་རང་གིས་བདག་ཏུ་ཐོབ་ཀྱང་ཉེ་བ་ལས་རྩོད་དགོས་པ་དང་། .
སྔར་གཞན་ལ་ཕན་བཏགས་པའི་ལན་སྒུག་པ་དང་། སྦྱིན་བདག་ཕོ་མོས་
ཟླ་ཕྱེད་ཞག་ཕྱེད་མ་ལུས་ཀྱི་འོང་དུ་རེ་ཞིང་བསྒྲུབ་ཁང་དུ་དབང་བསྐུར་་
དང་། ཆོས་བཤད་དང་ཞབས་བཏོག་གི་བྲིད་དགོས་པ་དང་། ཡོན་
བདག་གི་རང་ཉིད་ན་སུ་ལ་ཚེ་འདི་ཕྱིའི་འཇིགས་སྐྱོབ་རེ་ཞིང་རང་གིས་་
ཁས་བླངས་བསམ་བསྒྲུབ་བརྒྱག་ཚོངས་མ་སྤྲོད་པ་ལ་སོགས་ནི་ཧ་ལ་ནག་
པོའི་དུག་དང་འདྲ་བས་སྤོང་པར་བྱས་ནས་བཤད་མ་ཐག་པ་ལྟར་བསོད་
སྙོམས་ཉིད་བྱའོ། བླང་བྱ་ནི། བླ་མས་གནང་པ་དང་། བསྒྲུབ་པའི་སྡེར་
ཕྱི་རྗེས་སུ་ཡོད་པ་དང་། སྦྱིན་བདག་དད་ལྡན་གྱི་ཁས་ལེན་དང་། འདི་ནི་
བླ་མས་སློབ་བུ་རྣམས་ཆོས་དང་ཟང་ཟིང་གཉིས་གས་བསྐྱོངས་བའི་ཕྱིར་གནང་བ་ནི་དངོས་གྲུབ་་
ཀྱི་བདུད་རྩི་ཡིན་པ་ལ་ཟེར་གྱི་བླ་མའི་དཀོར་ནས་རྐུ་བའི་རྫས་ནི་ཧ་ལ་ནག་པོ་འདྲའོ། མི་བསོ་
པས་བླ་མ་ལ་ནན་གྱིས་སློང་བ་ཡང་དེ་དང་འདྲ་སྟེ་བསྒྲུབ་བ་བྱས་ཀྱང་སྙིང་མེད་དོ། མཆན། རེ་
ལྟོས་མེད་པའི་བསྒྲུབ་སྡེ་སྤྱིར་སྦྱིན་པའི་མང་སྐལ་དང་། རང་ཉིད་ལའང་
རེ་བ་མེད་པའི་སྦྱིན་མཁན་བྱུང་བ་དང་། སྔར་ནས་རང་ལ་ཅུང་ཟད་
ཡོད་པ་གང་ཡིན་ཀྱང་འཚོ་བ་གཙང་མའོ། དེ་ཡང་སྐལ་བ་ལ་བཟང་
36 ་

ངན་དང་མང་ཉུང་བྱུང་ཀྱང་ཆགས་སྡང་མེད་པར་བྱའོ་ལན་མང་པོ་་་་་
བསྐལ་བ་ངན་པ་དང་ཐུག་ན་སྔོན་ལས་སུ་ཤེས་པར་བྱའོ། ཉེ་ལོག་གི་
བསྒོམ་ཆེན་ཡོ་བྱེད་ཕྱུག་པ་ཞིག་བཟའ་བཏུང་བཟང་ཞིང་མང་བར་་་་་་་
བཟའ་ནའང་ཞེན་ཆགས་དང་སྨོན་ནེ་དང་ཐབས་ཀྱིས་སློང་བ་སོགས་མི་་
བྱའོ། སྤྱིར་རྣལ་འབྱོར་ཆོས་ལ་བསྒྲུབ་པ་བྱེད་པའི་དུས་ཁ་ཟས་ངན་པ་
དང་གོས་ཧྲུལ་བ་ཉིད་རྒྱུན་ཡིན་གྱི་མཚངས་ནི་ནམ་ཡང་མ་ཡིན་པའི་་་་་
ཕྱིར་ཞུམ་པ་མེད་པར་བྱའོ། ཡང་འགའ་ཞིག་བསོད་སྙོམས་བྱེད་དགོས་
པའི་དུས་ཡིན་ཀྱང་བསོད་སྙོམས་མི་བྱེད་པར་བསྙེན་བཀུར་ཡོད་ནའང་་་་
དེའི་བསྐལ་བ་ཅི་བཞིན་མི་ལེན། ་ བསོད་སྙོམས་དང་བསྙེན་བཀུར་
བླངས་ཀྱང་ལོ་ཟླ་འདི་འཁྱོག་ལ་གྱིས་རྩིས་མེད་པར་ཟ་བ་སོགས་ཀྱང་མི་་
བྱ་སྟེ། རྒྱལ་བ་ཨོ་རྒྱན་པས། སྐལ་མེད་བསྒོམ་ཆེན་པར་མིང་བཏགས་པ་
འགའ་རེས། དང་པོ་བསྒྲུབ་པ་ལ་འཇུག་པའི་དུས་སུ་ཁོའི་སྡོད་གྲབས་མ་
ཚར་བ་གཅིག་བྱས། རྩམ་པ་དང་ཆུ་རྡོར་གྱིས་ནམ་སླ་འདི་ཕྱིད་ཀྱིས་
རྩིས་མི་གཏོང་བར་གང་བྱུང་ཐམས་ཅད་ཟ་སྐྱོན་པ་ཞིག་བྱས། མཐར་
རྩམ་པ་ཟད་ནས་བཀྲེས་སྐོམ་ཀྱིས་སྣང་བས་དགེ་སྦྱོར་འཕྲོག་པ་ཞིག་བྱས། .
སྡོད་མ་ཚུག་པར་བླ་མའམ། དབུ་མཛད་དམ་ཆོས་དཔོན་གྱི་རྩར་བརྒྱུག་
ནས་གེགས་བྱུང་བ་སྐད་ནད་གཞི་ལངས་བ་སྐད་ཟེར། མགུལ་པ་དེ་སྔར་
བས་རེང་ཞིག་བྱས། ་ ཁ་མཚུལ་དེ་ཐལ་ཁུང་ནས་ལང་བ་འདྲ་བ་ཞིག་
37

བྱས།, གྲོགས་པོ་རྣམས་ཀྱང་བསོད་སྙོམས་ལ་གང་ཁོལ་བྱེད་པ་དེ་ལྟ་བུ་
བསྒྲུབ་པའི་སྡེའི་རྐང་འདྲེན་ཡིན་ནོ། །ཞེས་བཀའ་བསྩལ་པ་ལྟར་ཤེས་ . .
པར་བྱས་ནས། ཐམས་ཅད་ཀྱིས་ནང་ནས་འཚམས་ཀྱི་གྲོལ་སྔ་དང་། བླ་
མ་ལ་བཀའ་གནང་གིས་ཞུ་སྨྲ་མ་དགོས་པར་ཚུགས་ཐུབ་རེ་གལ་ཆེན་པོ།
ཡང་ལ་ལ་དགེ་བླ་མ་ལ་འབུལ་མཆོད། མཆོད་གྲོགས་ལ་གྲོང་དྲོ་དུད་
འགྲོ་དང་སྤྲང་པོ་རྣམས་ལའང་སྦྱིན་པ་དང་། ་གཏོར་མཆོད་དང་།
ཚོགས་འཁོར་སོགས་མང་དུ་བྱས་ནས་མཐར་བསྒྲུབ་ཁང་ནས་ལང་་་་་་
་ བའམ། མཆེད་གྲོགས་རྣམས་ཀྱིས་སྦྱིན་དུ་རེ་བ། དེ་ལྟ་བུ་ཡང་མི་བྱའོ།
སྤྱིར་ཡང་རི་ཁྲོད་དང་དགོན་གནས་དང་བསོད་སྙོམས་སོགས་གར་འགྲོ་
གར་འདུག་ཀྱང་འཕྲལ་དགོས་ཀྱི་ཡོ་བྱད་ཕྲན་ཚེགས་རྣམས་མི་འཆང་་་་་
བར་ཅིར་ཡང་མེད་པ་གཅིག་བྱས་ནས་གྲོགས་རྣམས་ལ་སློང་བ་དང་རེ་ས་
བ་མང་ཞིག་གིས་ཉི་མ་ལོག་རྣམས་ཀྱི་དགེ་སྦྱོར་འཕྲོགས་ཤིང་སུན་དུ་་་༌་
འཇུག་པ་དེ་ལྟ་བུར་ཡང་མི་བྱ་སྟེ།་རྒྱལ་བ་ཨོ་རྒྱན་པས་བཀའ་བསྩལ་
ལས། - ཡང་ལ་ལ་ཞིག་ཀུན་སྤང་དང་བྱ་བྲལ་ཡིན་ཟེར་ནས། འདུག་པའི་
དུས་གོས་མེད། ལུས་གནད་བཅའ་བའི་དུས་སུ་གདན་མེད། བསོད་
སྙོམས་ལ་འགྲོ་བའི་དུས་གསུམ་ལྷམ་མེད། ཁ་ཆོར་གྱི་དུས་སུ་ཞྭ་མེད།
བསོད་སྙོམས་ལེན་དུས་ཕད་སུ་མེད།. ཇོ་ཐོགི་བྱེད་པའི་དུས་ཙམ་རྗེ་མེད་
དུག་པོ་ཧྲུལ་བའི་དུས་སུ་ཁབ་སྐུད་དང་ལྷན་པོ་མེད། : ་ ཚོད་མ་འགྱེད་
ཙ8

པའི་དུས་ཁམས་ཕོར་མེད། ཕུག་པ་དང་ཁང་ཆུང་འཛིན་པའི་དུས་སུ་
ཁོག་མ་དང་མེ་ཆ་མེད་པ་ཞིག་བྱས་ནས་ཁོའི་མི་ཚང་མཆེད་གྲོགས་་་་༌༌་
རྣམས་ཀྱི་ཚོལ་ཞིང་སྦྱིན་དུ་རེ་ནས་གཞན་རྣམས་པས་སྲོལ་ལ་གཏད།
ཁོས་ཆོས་བྱེད་པ་དེ་བླ་མོ་དང་མཆེད་གྲོགས་དང་སྦྱིན་བདག་གིས་དོན་་་
དུ་བྱས་བཞིན་དུ་གྲོགས་ལྡན་བྱས་བཞིན་ཡུས་ཇེ་ཆེ་ཆེར་འགྲོ། གཞན་གྱི་
རྫས་ལ་མིག་ཅེ་དེར་བལྟས་པས་སུ་དང་འགྲོགས་ཤིང་གང་གིས་མཐོང་་་་
ཡང་མ་བདེ་ཀ་རེ་སྐྱུག་ལེགས་པོ་གཏོང་བའི་བྱ་སྤྱོད་དེས་ཡོང་བ་མིན།
ཅེས་བཀའ་བསྩལ་པ་ལྟར་རི་ཁྲོད་དང་དགོན་གནས་གར་འདུག་ཀྱང་་་་་
གཞན་ལ་རེ་བ་མི་མང་བར་བྱའོ། ཡོ་བྱད་དེ་ལས་དཔག་པའི་གོས་ཀྱང་
ཁ་དོག་དམར་སེར་གང་ཡིན་གྱིས་ངན་ངོན་ཙམ་བྱས་ནས།： . ་. བསོད་
སྙོམས་པས་རབ་བྱུང་གི་ཆ་ལུགས་ངན་ངོན་རེ་གང་འཛོམས་བྱ་དགོས་་་
ཀྱིས། འགའ་ཞིག་ཨ་འགའ་རག་དང་ཐོད་ཕོར་དང་དུར་ཁྲོད་ཀྱི་ཆེས་
ཐོག་པ་སོགས་ནི་རྒྱལ་བ་བྱམས་པའི་དུས་མུ་སྟེགས་པར་སྐྱེ་བའི་རྒྱུར་་་་་
གསུང་པས་བླ་མའི་བཀས་ལུང་བསྟན་ནས་སྤྱོད་པ་སྤྱོད་པའི་དུས་མ་་་་་
གཏོགས་པ་ནམ་ཡང་འཆང་བར་མི་བྱའོ། ་ རང་བྱུང་གིས་ཆ་ལུགས་རེ་
གང་འཛོམ་ཀྱིས་ཀྱང་བྱའོ། དྲུག་པ་ཉམས་ལེན་གྱི་གཞི་བཟུང་བའི་ཚུལ་
དང་། ཅི་ལྟར་བསྐྱང་བ་དང་བཅས་པ་ནི། དེ་ལྟར་གནས་དང་གྲོགས་
མཐུན་རྐྱེན་འཛོམས་ན། རི་ཁྲོད་དམ་སྒྲུབ་ཁང་དུ་འདུག་པ་དེས་ཐར་པ་
39 །

དང་ཐམས་ཅད་མཁྱེན་པ་བསྒྲུབ་པའི་ཐབས་ཤེས་ལ་བསམ་སྦྱོར་འགལ་་་
མེའི་འཁོར་ལོ་ལྟར་བར་མཚམས་མེད་པས་ལོ་རེ་དང་ཟླ་རེའི་ནང་དུའང་
ཐར་པའི་ལམ་སྣ་གང་ཟིན་ལ་སྐོམ་པ་ཆུ་སྙོགས་པ་ལྟ་བུ། - ་འཁོར་བ་དང་
ངན་སོང་གིས་སྐྱེ་འཆི་ལས་ཐར་བར་འདོད་པ། གཤེད་མའི་ཤ་བཙོན་
བྲོས་པ་ལྟ་བུ་ཞིག་དགོས་ལ། དགེ་སྦྱོར་ཐུན་བསྒོམ་མ་ཆགས་པ་ཙམ་
གྱིས་བློ་ཆོས་འགྲོ་འདྲ་བྱེད་ཟེར་ནས་ཚེ་འདིའི་བྱ་བ་ལ་མངོན་པར་ཞེན་་
པའི་བསམ་སྦྱོར་ལ་འགྱུར་ལྡོག་མེད། བློ་སྣ་ལ་བཏུང་དུས་མེད་པ་དེ་ལྟ་
བུས་རི་ཁྲོད་བསྟེན་ཀྱང་ཅིར་ཡང་མི་རུང་སྟེ། དཔལ་མཁའ་སྤྱོད་དབང་
པོས། རི་ལ་དོན་མེད་སོ་གསོད་ཙམ་གྱི་ཕྱིར། བསྐལ་པར་གནས་ཀྱང་
གྲོལ་བར་མི་རྙེད་དེ། དོམ་དང་ཕྱི་བ་རི་བོང་སོགས་དེ་དག གྲོལ་བར་
འགྱུར་རམ་མ་གྱུར་མི་མཐོང་ངམ། ཞེས་གསུངས་པ་ལྟར་རོ། །ཡང་ཐར་
པ་བསྒྲུབ་འདོད་ཀྱི་ངེས་འབྱུང་ཡོད་ཀྱང་། དཔལ་ལྡན་རྡོ་རྗེ་ཐེག་པའི་
མྱུར་ལམ་གྱི་མན་ངག་བསྒོམ་པའི་སྐལ་བ་མེད་པར་ཁྲུས་དང་། གཙང་
སྦྲ་དང་། ཕྱག་དང་། བསྐོར་བ་དང་། མཎྜལ་དང་། སཱཙྪ་དང་། ཆུ་
གཏོར་དང་། ཆབས་ལེན་དང་། ལྷམ་ཕུད་དང་། དགོངས་ལྟོ་སྤུངས་པ་ ་
སོགས་དུ་མ་ཞིག་ལ་ཐབས་ཤེས་ཀྱིས་བློ་ཕུག་གཏད་པ་ནི་རི་ཁྲོད་དམ་་་་
བསྒྲུབ་ཁང་དུ་འདུག་ཀྱང་། གནས་སྐབས་ཀྱི་བསོད་ནམས་ཙམ་མ་
གཏོགས་པ་འཁོར་བའི་སྐྱེ་བ་དག་ཅིང་བྱང་ཆུབ་ཀྱིས་ལམ་ལ་བགྲོད་པར་
40_ 

མི་ནུས་ཏེ། དཔལ་མཁའ་སྤྱོད་དབང་པོས། གང་དག་འཁོར་བས་སྐྲག་
སྟེ་རིར་བྲོས་ཀྱང་། འཁོར་བ་རང་གྲོལ་གནད་ལ་རྨོངས་དེ་དག རི་བོ་
ཉིད་དུ་འཁོར་བའི་བྱ་བས་གཡེངས། ནམ་དུའང་རྒྱལ་བའི་ཡེ་ཤེས་
མཐོང་མི་འགྱུར། ཚུལ་ཆོས་བསྡམས་པ་བརྒྱའི་སྡོམ་པ་འདི་ལུས། རི་
བོར་ཆོས་སྤྱོད་བྱ་བ་འབྲེལ་བྱས་ཀྱང་། རང་སེམས་སྙིང་པོའི་གནད་དོན་
མི་བསྒོམ་ན།, བྱ་བྱེད་ལྡན་པ་སྤྲེལ་བུ་རིར་གནས་བཞིན། ཅེས་གླུར་
མཛད་པ་ཉིད་དོ། །དེ་བས་ན་ལམ་གོལ་བ་དང་དམན་པ་ཉན་རང་གིས་
ལམ་དང་། ལམ་གྱི་གཞི་གང་ཡང་མ་ཟིན་པའི་ཆོས་ཕྱོགས་ཡིན་ཙམ་
གྱིས་དགེ་སྦྱོར་ཡུན་པོ་སྤོང་ནས་རྡོ་རྗེ་ཐེག་པའི་མྱུར་ལམ་ལ་འཇུག་པོར་་
བྱའོ། །མྱུར་ལམ་གྱི་བསྟན་པའང་བོད་འདིར་བརྒྱུད་པ་མང་པོ་ལ་སྨིན་
བྱེད་དང་། ལྷའི་བསྐྱེད་བཟླས་དང་། རྒྱུད་ཀྱི་བཤད་ཀ་ཤིན་ཏུ་གྲགས་
ཀྱང་། རྫོགས་རིམ་ཟབ་མོའི་ཡེ་ཤེས་གཅིག་ཆོད་དུ་འཕོས་པའི་གྲུབ་ཐོབ་
ཀྱི་བརྒྱུད་པ་ཟམ་མ་ཆད་པ་ནི། རྗེ་བཙུན་མར་པའི་བརྒྱུད་པ་འདི་ཁོ་
ནའོ། 
འདིའི་ལུགས་ཀྱི་དཔལ་རིམ་ལྔའི་ཁྲིད་དང་། ཆོས་དྲུག་མན་ངག་
གཉིས་ཁོ་ན་གདམས་ངག་གིས་མཐིལ་ཡིན་ལ། དྭགས་པོ་ཕྱིན་ནས་ཕྱག་
ཆེན་ཟུར་དུ་མཛད་པས་གསུམ་དང་། རྒྱལ་བ་ཨོ་རྒྱན་པ་ཕྱིན་ནས་དུས་
ཀྱིས་འཁོར་ལོའི་སྦྱོར་བ་ཡན་ལག་དྲུག་པ་དང་བཞི་དང་། དེ་དག་ལས་ .
འཕྲོས་པའི་མན་ངག་གིས་རྟོགས་ཆོས་དང་། ལྷ་དང་མཁའ་འགྲོའི་བརྡ་
41.

ཆོས་སོགས་མང་དུ་བྱུང་ངོ་། །དེ་དག་གི་ནང་ནས་དྭགས་པོའི་བཀའ་
བརྒྱུད་འདིའི་ཕྱག་རྒྱ་ཆེན་པོ་ཉིད་དོན་དམ་བྱང་ཆུབ་ཀྱི་སེམས་ཀྱིས་་་་་
བསྒོམ་རིམ་མདོ་སྔགས་གཉིས་ཀའི་བཅུད་བསྡུས་ཡིན་པས་གཙོ་བོར་་་་་
མཛད་ཏེ། གདུལ་བྱ་གཞུགས་པ་ནའང་དབང་པོ་རྣོ་རྟུལ་སྡིག་བསྒྲིབས་
ཆེ་ཆུང་། རྩ་རླུང་བཟང་ངན། ན་ཚོད་རྒན་གཞོན་ཐོས་བསམ་ཡོད་མེད་
གང་གིས་ཡང་བསྒོམ་རུང་། མོས་གུས་ཡོད་པ་གཅིག་པུས་ཆོག ：ལམ་
སྲོལ་ཡང་ལ་ཆུན་ཆེ། - འཇུག་པ་བདེ་ཞིང་དོན་ཆེ།། གཅིག་གིས་ནང་དུ་
ཀུན་ཚང་། གཅིག་ཤེས་པས་ཀུན་ལ་མཁས་པའི་མན་ངག་འདི་ཁོ་ནའོ།
རང་རེ་རྗེས་འཇུག་རྣམས་ཀྱང་གོང་མའི་མཛད་སྲོལ་སྙེག་པར་བྱའོ། དེ་
ལ་ཕྱག་རྒྱ་ཆེན་པོ་རྒྱུད་ལ་བསྐྱེད་ཅིང་མ་ཉམས་པར་འཕེལ་བར་བྱེད་་་་་་
པའི་ཐབས་ནི་བཀའ་རྒྱུད་རིན་པོ་ཆེའི་བཞེད་ཀྱིས་བུ་མོས་གུས་ཀྱི་གཞི་་་
བཟུང་། ལུས་གནད་དང་ལྟ་སྟངས་གཞུང་བསྲང་། ཐུན་གྱི་རྣལ་འབྱོར་
གྱིས་ཁ་བརྒྱན། སྔར་གྱི་བཞག་ཐབས་དང་ངོས་སྤྲོད་ཀྱི་གསལ་འདེབས་
ཤིང་བསྒོམ་པར་བྱའོ། ་ དེ་ཡང་སྤྱིར་རྡོ་རྗེ་ཐེག་པའི་སམ་འདི་བླ་མ་
མཉེས་པ་ཁོ་ནས་འགྲུབ་དགོས་ལ།: ཁྱད་པར་དུ་ཕྱག་རྒྱ་ཆེན་པོ་འདི་ནི།
རྒྱལ་པའི་བཀའ་དང་། མཁས་པའི་གཏན་ཚིགས་དང་། རང་གིས་རྟོག་
སྤྱོད། ལྷ་བསྒོམ་སྔགས་བཟླ་སོགས་གང་གིས་ཡུལ་ལས་ཀྱང་འདས་ཤིང་།
བླ་མའི་བྱིན་རླབས་ཁོ་ན་ལ་རག་ལས། - བྱིན་རླབས་མོས་གུས་ལ་རག་
（ 42

ལས་ཏེ། མོས་གུས་མེད་ན་བྱིན་རླབས་མི་འཇུག་པ་སྨོས་ཅི་དགོས། བླ་
་མའི་ཡོན་ཏན་ཀྱང་སྐྱོན་གྱི་ཕུང་པོ་ཉིད་དུ་མཐོང་སྟེ། འཕགས་པ་ཐོགས་
མེད་ཀྱི་དང་པོ་བསྒྲིབས་པ་མ་དག་དུས་བྱམས་མགོན་ཁྱིམ་མོ་རུལ་པར་་་
མཐོང་བ་དང་། ཡེ་ཤེས་ཞབས་ཀྱིས་འཇམ་དཔལ་དགེ་སློང་ཆུང་མ་ཅན་
དུ་མཐོང་བ་དང་། མེ་ཏྲི་པས་རི་ཁྲོད་དབང་ཕྱུག་རྗེན་པར་མཐོང་བ་ལྟ་
བུའི། འདིའི་ཕྱིར་ཐོག་མར་མོས་གུས་གྱི་སྣང་བ་ཕྱོགས་མེད་དུ་སྦྱོངས་
བར་བྱའོ། དེ་ཡང་བཀའ་བརྒྱུད་རིན་པོ་ཆེའི་བཞེད་ཀྱི་མོས་གུས་ལ་ཚོད་
དང་། ངོར་གཉིས་འཛོམས་དགོས་ཞེས་བྱ་སྟེ། བླ་མ་དེ་ཉིད་སངས་རྒྱས་
སུ་ཐག་རྦད་ཀྱིས་བཅད་པ་ན་མོས་གུས་ཀྱིས་ཆོད་ཅེས་བྱ་སྟེ། བླ་མ་ཆོས་
སྐུར་རྟོགས་པའི་མོས་གུས་ཡིན་ནོ། །དེའང་ཚེ་འདིར་མཆོག་གི་དངོས་་
གྲུབ་ཐོབ་མི་ཐོག་བློ་མ་ཆོས་སྐུར་རྟོགས་པའི་མོས་གུས་འདི་ཁོ་ནར་རག་་་
ལུས་སོ། དེ་སྐད་དུའང་རྒྱུད་ལས། བླ་མ་ལ་གུས་ཡོད་གྱུར་ན། འགྲུབ་
འགྱུར་འདི་ལ་ཐེ་ཚོམ་མེད། བླ་མ་ལ་གུས་མེད་གྱུར་ན། བསྒྲུབ་ཀྱང་
འགྲུབ་པར་མི་འགྱུར་རོ། །ཞེས་སོ། །མོས་གུས་འདིའི་ངོས་འཛིན་ལ་ཁ་
ཅིག་དབུ་མའི་ཐུགས་སྐྱེ་མེད་ཆོས་སྐུ་དང་རང་སེམས་སྐྱེ་མེད་ཆོས་སྐུ་་་་
དང་སངས་རྒྱས་རྣམས་ཀྱིས་ཆོས་ཀྱིས་སྐུ་དབྱེར་མེད་དུ་གོ་ཞིང་རྟོགས་པ་
ལ་བྱེད་པར་གྲགས་ཀྱང་དེ་ཁོ་ནས་ཆོས་སྐུར་རྟོགས་པའི་གོ་མི་ཆོད་ཏེ།
དེ་ལྟའི་གོ་ཡུལ་ཡོད་པ་རྣམས་ཀྱིས་ཀྱང་མོས་གུས་ཕྱོགས་རེར་སོང་ན་་་་་

འདི་ལྟར། རང་རེའི་བླ་མ་འདི་ཕུག་གིས་ནི་བཟང་སྙམ་པ་དང་། འོན་
ཀྱང་མཛད་པ་འགའ་རེ་ལས་ད་རེས་བླ་མས་ཐེར་ཆོས་འཇིག་རྟེན་གང་་་་
གིས་ཡང་གོ་བཅད་ཟེར་བ་དང་། མཛད་པ་འགའ་རེ་མ་ཕེར་ཆོས་
འཇིག་རྟེན་སུ་དང་བསྟུན་ཀྱང་མདོ་འགག་དང་དོན་འབྲས་བུ་མི་འདུག་་་
སྙམ་པ་དང་། དེ་ལྟའི་ཚུལ་གྱིས་བླ་མའི་རྣམ་ཐར་ལ་གཞིག་འགྲེལ་མང་
པོ་རྒྱ་སྲང་ལ་བཅག་པ་ལྟར་བྱེད་ཅིང་། བླ་མས་ཕེར་བའི་ལེགས་པོ་དང་།
མ་ཕེར་བའི་ལེ་གྱོད་མང་པོ་ཞིག་མངོན་སུམ་སམ་ལྐོག་གྱུར་དུ་སྨྲ་ཞིང་་་་་
རང་ཉིད་ཀྱི་སེམས་ཆོས་འཇིག་རྟེན་གྱི་བྱ་བཞག་མང་པོ་བཀོད་ནས་འདི་
འདྲ་ཞིག་མཛད་ན་ལེགས་པོ་སྙམས་པའི་ལུང་སྟོང་གིས་ཉ་རྒྱ་འབྲི། རང་
སེམས་ལོག་རྟོག་གིས་ངང་དུ་འཁྲུལ་བརྟུག་པའི་གང་ཟག་དེ་འདྲ་བའི་བློ་
ངོ་ན། བྱང་སེམས་ཆེན་པོ་ལའང་སྐྱོན་ན་གཉིས་རེ་ཡོད་པར་མཐོང་སྟེ།
དཔེར་ན་ནོར་རྫས་དང་འདོད་ཡོན་ལ་གཟུང་འཛིན་ཟད་པའི་བྱང་་་་་་་
སེམས་སྤྲུལ་སྐུ་ཞིག་གིས་རྣམ་ཐར་ལ་བལྟས་ནའང་ནོར་རྫས་ལ་ཞེན་པ་་་
མེད་པ་དེ་ཡོན་ཏན་དུ་འདུག་ཀྱང་སུས་ཁྱེར་མེད་པར་དད་རྫས་ཆུད་ཟ་་
བ་དེ་སྐྱོན་དུ་འདུག་སྙམ་པ་དང་། ནོར་ཟས་མང་པོ་བསྡུས་ནས་བསྟན་
འགྲོ་ལ་ཕན་འདོགས་མཁན་གཅིག་ལ་བལྟས་པས་ཕན་ཐོག་པ་བཟང་་་་
ཀྱང་ནོར་རྫས་ཀྱིས་སེར་སྣ་དང་བསོག་འཇོག་བསྐུས་པ་ལ་རྩད་གཅོད་་་་
སོགས་མཛད་ན་སྐྱོན་དུ་འདུག་སྙམ་པ་ཡོང་ངོ་། །ཡང་ཀུན་སྤོང་གིས་

རྣམ་ཐར་ཅན་ཞིག་ལ་བལྟས་པས་ཟང་ཟིང་སྤོང་པའི་ཆགས་མེད་བཟང་་་་
ཀྱང་སྦྱིན་བདག་ཚོགས་རྫོགས་ཤིང་གྲྭ་སློབ་དང་དབུལ་འཕོངས་ལ་ཕན་་་་
འདོགས་ཅུང་ཟད་ཀྱང་མི་མཛད་པ་འདི་སྐྱོན་དུ་འདུག་སྙམ་པ་སོགས་་་་
ལོག་རྟོག་མཐའ་ཡས་པ་ཞིག་སྐྱེ་སྟེ། གང་ཟག་ལྟ་བུའི་བླ་མ་སངས་རྒྱས་
ཀྱིས་སྤྲུལ་པ་ཅི་འདྲ་ཞིག་ལ་བལྟས་ཀྱང་ལེགས་ཉེས་གཉིས་འབྱེད་རྒྱུ་ཡོང་
སྟེ་བླ་མའི་སྐྱོན་འཛིན་ལ་ཟད་མཐའ་མེད་པས་མི་ཚེ་ཡོལ་བར་འགྱུར་རོ།།
སྐྱེས་བུ་དེས་བླ་མའི་རྣལ་འབྱོར་གྱི་དུས་སུ་རྡོ་རྗེ་འཆང་དུ་བསྒོམ་ཀྱང་་་་
བྱིན་རླབས་མི་འཇུག་གོ །གསུང་ཆོས་ཀྱི་གྲྭ་ལྟ་བུར་ཕྱིན་དུས་དང་། །
གསོལ་བ་འདེབས་དུས་ལྟ་བུར་མོས་གུས་ཐུན་རེ་སྐྱེས་ཀྱང་། བླ་མ་ཆོས་
སྐུར་རྟོགས་པའི་མོས་གུས་ཀྱི་གོ་མི་ཆོད་དོ། ཡང་ཤིན་ཏུ་ཐ་ཤལ་ཞིང་
བདུད་ཀྱིས་ནོན་པའི་སྐལ་ངན་ཁ་ཅིག བླ་མ་དེ་བཟང་ངན་ཅི་ཡིན་ཀྱང་
རང་ཉིད་ལ་ཐུགས་འདོག་དང་གསུང་སྐྱོང་དང་བསྟོད་བསྔགས་མཛད་་་་
ན། ངའི་བླ་མ་འདི་དུས་གསུམ་སངས་རྒྱས་གང་གིས་ཡང་འགྲན་ཟླ་མེད་
དོ་སྙམ་ཞིང་ཁ་ནས་ཀྱང་སྨྲའོ། ཡང་རང་ཉིད་ལ་སྐྱོང་བྲན་རེང་བ་
བཞིན་མ་བྱུང་བ་དང་། བཀའ་བཀྱོན་ཞིང་ཆོས་དང་མི་མཐུན་པའི་སྐྱོན་
མཚང་རྣམས་ངོས་བཟུང་ནས་གེགས་སེལ་དང་ངོས་སྤྲོད་མཛད་པའི་ཚེ་་་
ན། བླ་མ་ཇི་ཙམ་བཟང་ཞིང་ངོ་སྤྲོད་ཟབ་ཀྱང་སྐྱོན་མཚང་བསྒྲག་ཅིང་
ངོས་བཟུང་བ་དེ་ཁོ་ན་ལ་ཞེ་སྡང་དྲག་པོ་སྐྱེ་ཞིང་ལོག་རྟོག་གིས་དབང་་་་
 45

དུ་འགྲོ་བ་དེ་ལྟ་བུ་ནི་ཚེ་འདི་ཉིད་ནས་དམྱལ་བའི་ས་བོན་ཤེས་རྒྱུད་ལ་་་
འདེབས་པ་ཡིན་ནོ། །སྤྱིར་ཡང་བླ་མ་ལ་ཁྲོས་སྐད་ཅིག་གིས། །བསྐལ་
པར་བསགས་པའི་དགེ་བཅོམ་ནས། །དེ་སྙེད་བསྐལ་པར་དམྱལ་སོགས་
གིས། །སྡུག་བསྔལ་ཉམས་སུ་མྱོང་བར་འགྱུར། །ཞེས་རྡོ་རྗེ་འཆང་གི་
བཀའ་སྩལ་པ་ལྟར་རོ། །འོ་ན་བླ་མ་ཆོས་སྐུར་རྟོགས་པའི་མོས་གུས་དེ་ཇི་
ལྟ་བུ་ཞིག་ཡིན་སྙམ་ན། སྤྱིར་རང་གིས་ཆོས་ཀྱིས་འབྲེལ་ཚད། སྒོས་རྡོ་རྗེ་
ཐེག་པའི་སྨིན་གྲོལ་གྱིས་འབྲེལ་པའི་བླ་མ་རྣམས་དང་། ཁྱད་པར་དུ་
སེམས་ཉིད་ངོས་སྤྲོད་པའི་བླ་མ་རིན་པོ་ཆེའི་ཉིད་ཀྱིས་མཛད་སྤྱོད་རྣམ་་་
པར་ཐར་པ་ཇི་ལྟར་བསྟན་ཀྱང་གོསང་སྔགས་བྱེད་ཀྱིས་སྟོན་པ་རྣམས་་་་་
ཀྱིས་གར་གྱི་ཉམས་དགུར་ཐག་བཅད་པར་བྱའོ། རང་ཉིད་ལ་བཀའ་
བཀྱོན་དང་མཚངས་སྒྲོགས་པ་སོགས་བྱུང་ཚད་ཐམས་ཅད་སྲོག་འཚོ་་་་་
བའི་བདུད་རྩི་ལྟར་ཤེས་པར་བྱའོ། འདི་ལྟར། སྐྱོན་གྱིས་རྩ་བ་མ་བཏོན་
ན་ཡོན་ཏན་གྱི་སྡོང་པོ་མི་སྐྱེ། བླ་མ་ཕལ་པ་ཡིན་ན་བདག་གི་ངོ་བསྲུངས་
ནས་སྐྱོན་ངོས་འཛིན་ལར་མི་བྱེད་པར་ཅི་རེ་གང་རེད་དུ་གཏོང་། འདི་
ལྟ་བུའི་སྐྱོན་འཛིན་དང་བོགས་འདོན་ཀྱང་གང་ནས་མཁྱེན། བླ་མ་རིན་
པོ་ཆེ་འདིས་ཐུགས་རྗེས་མ་བཟོད་ནས་བདག་འཁོར་བར་འཁྱམ་དོགས་་་
ཏེ་སྐྱོན་མཚང་ཡུལ་ནས་འདྲེན་ཡོན་ཏན་གྱི་གཞི་ཚུགས་པ་བཀའ་དྲིན་་་
ཆེའོ། ཞེས་བསྒོམ། ཡང་རང་དང་འདྲ་བའམ་ངན་པ་འགའ་རེ་ལ་ཟང་

ཟིང་གིས་གནང་བསྐྱོང་མཛད་ཅིང་བདག་ཇི་ལྟར་བཀྲེན་ཡང་མི་གནང་་་་
བའི་ཚེ་བདག་བསོད་ནམས་བསག་པ་ཡིན་སྙམ་དུ་བསྒོམ། ཕྱོགས་གོང་
ན་དཀྱིལ་འཁོར་ཐུགས་ལ་མི་དོགས་པ་ལྟ་བུ་བྱུང་ནའང་། ཐབས་འདིས་
བདག་རྒྱུད་འདུལ་དགོས་པའི་དོན་དུ་བསྒོམ་མོ། ་་སྤྱིར་བླ་མས་ངོ་
བསྲུངས་ནས་ཇི་དགར་འཇོག་པ་དེ་ལ་ཆོས་སྐལ་མེད་པའི་རྟགས་ཡིན།
ཅུང་ཟད་རེ་ལའང་སྐྱོན་མཚང་འདོན་ཅིང་གདམས་ངག་གསུངས་པ་དེ་་
སྐལ་ལྡན་ཡིན་པའི་རྟག་ཡིན་པས་ཤིས་པར་བྱའོ། །མདོར་ན་མཛད་སྤྱོད་
རྣམ་ཐར་ཐམས་ཅད་ཆོས་སྐུའི་རོལ་པར་ཐོག་བོད་ཀྱི་བཅད་པ་ནི་མོས་ས་ ་
གུས་ཚོད་ཅེས་བྱའོ། ཡང་འདི་ལ་དུས་མཐའི་མོས་གུས་ཀྱང་ཟེར་ཏེ། མེ་
ཕལ་པས་ཤིང་ཁོ་ན་བསྲེག་ཅིང་ཆུས་མེ་འདའ་བར་འགྱུར་ལ། ་་ དུས་ ་
མཐའི་མེས་ནི་མཐའི་རྒྱ་མཚོ་ཡང་མེ་ལྕེ་གཅིག་ཏུ་གྱུར་ནས་འབུར་ཏེ་་་་
གླིང་ཐམས་ཅད་བསྲེག་གོ །དེ་བཞིན་དུ་འཇིག་རྟེན་པའི་མོས་གུས་ཕུལ་
་ པས་བློ་ཡུལ་དུ་མཛེས་པའི་མཁས་བཙུན་བཟང་གསུམ་གྱི་རྣམ་ཐར་ལྟ་བུ་
མོས་གུས་སྐྱེ་ཞིང་ཐ་མལ་གྱི་མཛད་པ་བསྟན་པས་མོས་གུས་ལྡོག་པར་་་་་
འགྱུར་ལ།: ་ དུས་མཐའི་མོས་གུས་འདིས་ནི་བླ་མ་དེས་ཐ་མལ་གྱི་སྤྱོད་པ་
སྣ་ཚོགས་བསྟན་པས་འདི་ལྟར་ཆོས་སྐུའི་ས་བརྙེས་ཀྱང་གདུལ་བྱའི་དོ་དུ་
འཁོར་བར་སྐྱེ་ཞིང་འཁོར་བའི་སྐྱེ་བོ་འཆིང་བ་ཅན་རྣམས་དང་སྐལ་བ་་་
མཉམ་པའི་རྣམ་ཐར་གྱིས་སེམས་ཅན་རྣམས་འདྲེན་པ་འདི་ནི་ཆེས་བླ་ན་

མེད་པའོ་སྙམ་དུ་ཆོས་སྐུའི་རོལ་པར་ཐག་ཆོད་པའི་མོས་གུས་རླབས་ཆེར་
འགྲོའོ། དེའི་ཕྱིར་འདི་ལ་དུས་མཐའི་མེ་དང་ཆོས་མཚུངས་པའི་དུས་
མཐའི་མོས་གུས་ཞེས་བྱའོ། དེ་ལྟ་བུའི་མོས་གུས་ཀྱིས་དྲན་ཤེས་དེ་བརྗེད་
པའི་སྐབས་སུ་གལ་ཏེ་བླ་མའི་མཛད་སྤྱོད་ཡིད་དུ་མི་འོང་པ་ལ་བརྟེན་་་་་
ནས་ཐ་མལ་གྱི་འཛིན་པ་དང་ལེགས་ཉེས་དཔྱད་གཞི་ཤར་ནའང་། མྱུར་
དུ་ངོས་བཟུང་ནས་བདུད་ཀྱི་ཆོ་འཕྲུལ་དུ་ཤེས་པའི་སྒོ་ནས་ཚར་བཅད་་་
དེ་རྟོག་དཔྱོད་ཀྱི་བསམ་བློ་སྤོང་བར་བྱའོ། མོས་གུས་ཀྱིས་ཚོད་དེ་ལྟ་བུ་
རྒྱུད་ལ་སྐྱེས་ནས་ཡང་བདག་ཅག་གིས་ཐོག་མ་མེད་པའི་དུས་ནས་རང་་་
ཞལ་མ་རིག་པའི་སེམས་ཉིད་ཀྱི་རང་ངོ་སྤྲད་ནས་བཟོད་མེད་ཀྱིས་འཁོར་
བ་འདི་ལས་བཙན་ཐབས་སུ་བསྒྲལ་ཏེ་ཐར་པ་དང་ཐམས་ཅད་མཁྱེན་་་་་
པའི་ལམ་སྟོན་པའི་བླ་མ་འདི་ལས་བཀའ་དྲིན་ཆེ་བ་དང་ངོ་མཚར་བ་ཅི་
ཡོད། ལུས་སྲོག་རྡུལ་དུ་བརླག་ཀྱང་འདིའི་བཀའ་དྲིན་ཅི་ལྟར་འཁོར། ་
འདི་དང་ཐུགས་ཡིད་འདྲེས་ན་མྱུར་དུ་ཕྱག་རྒྱ་ཆེན་པོ་མཆོག་གི་དངོས་་་
གྲུབ་ཐོབ་པར་འགྱུར་རོ། །དེ་བས་ན་དངོས་སུ་བཀའ་སྩལ་ཐམས་ཅད་
སྲོག་ལ་བབས་ཀྱང་སྒྲུབ་པར་བྱའོ། ལྐོག་དང་རྒྱང་ནས་རྩེ་གཅིག་པའི་
གསོལ་བ་གདབ་པར་བྱའོ། བདག་མྱུར་དུ་ཐུགས་ཡིད་འདྲེས་པའི་
གསོལ་བ་ཐེབ་ཅིང་བྱིན་བརླབས་ཞུགས་ན་ཅི་མ་རུང་སྙམ་དུ་སྐོམ་པ་ཆུ་་
འཐུང་གདུང་པ་ལྟ་བུའི་སྒོ་ནས་གསོལ་འདེབས་དང་མོས་གུས་ཀྱི་སྙིང་་་་
4 .

ཕུར་འདེབས། སངས་རྒྱས་ཐམས་ཅད་གཅིག་ཏུ་བསྡུས་ནས་བདག་
སོགས་སྙིགས་མའི་སེམས་ཅན་རྣམས་ཀྱི་དོན་དུ་སྤྲུལ་པའི་སྐུའོ་སྙམ་དུ་
བཟོད་བཀླག་མེད་པར་བྱ་བ་ནི་མོས་གུས་ཀྱི་ངར་ཞེས་བྱའོ། ཆོད་དང་
ངར་གཉིས་ལྡན་པའི་སྒོ་ནས་བླ་མའི་རྣལ་འབྱོར་གྱི་དུས་དང་དུས་མིན་་་་
ཐམས་ཅད་དུ་གསོལ་བ་འདེབས་པར་བྱའོ། ་ མོས་གུས་ཀྱིས་གཞི་བཟུང་
བའི་ཚུལ་ལོ། །དེ་ལྟར་མོས་གུས་དང་ལྡན་པ་དེ་ལ་ཉམས་རྟོགས་མྱུར་དུ་
སྐྱེ་བའི་ཐབས། ལུས་གནད་དང་ལྟ་སྟངས་གིས་ཆུན་པ་འདི་གལ་ཆེ།
ལུས་ཀྱིས་ཕྱག་དང་བསྐོར་བ་དང་། ཡི་གེ་དང་སྐུ་གཟུགས་དང་མཆོད་
རྟེན་བཞེངས་པ་སོགས་ཐེག་པ་ཆེ་ཆུང་ཐུན་མོང་པའི་དགེ་རྩ་དང་། ་
ནོད་པ་དག་གིས་ནད་གཡོག་དང་། འཇིགས་པས་ཉན་པའི་བསུ་བསྐྱེལ་
གྲོགས་དན་བྱེད་པ་ཐོག་ཆེན་གྱི་དགེ་བའི་རྩ་བ་གར་དང་ཕྱག་རྒྱ་བྱེད་་་་་
པའི་གསང་སྔགས་ཀྱིས་དགེ་རྩ་ཡིན་ཀྱང་དེ་ཐམས་ཅད་བསམ་གཏན་ལ་་་་་
ཏིང་ངེ་འཛིན་བསྒྲུབ་པའི་སྤོང་བྱ་ཡིན་ལ། ལུས་གཡོ་མེད་ཀྱིས་ལུས་
གནད་དང་ལྟ་སྟངས་གཉིས་ནི་བསྒོམ་མ་སྐྱེས་པ་སྐྱེས་པར་བྱེད་པ་སྐྱེས་་་་
པ་མི་ཉམས་པར་བརྟན་པར་བྱེད་པ། བརྟན་པ་བོགས་འབྱིན་ཅིང་
གེགས་བསལ་ནས་མཐར་ཕྱིན་པར་བྱེད་པ་ཡིན་པས་ཐུན་གྱི་གཞུང་་་་་་
ཐམས་ཅད་དུ་ལུས་གནད་དང་ལྟ་སྟངས་གི་འདའ་བར་བྱའོ། དེ་ཡང་།
རྒྱལ་བ་ཨོ་རྒྱན་པའི་དྲུང་དུ། རྟོགས་ལྡན་ཞིག་གིས་སྤྲོས་བྲལ་གྱི་རྟོགས་

པ་རོ་གཅིག་ཏུ་ན་འཕར་བའི་མན་ངག་མྱུར་ཤོས་གཅིག་གནང་བར་ཞུ་་་
ཞེས་གསོལ་པས། བཀའ་བསྩལ་ལས། སྤྲོས་བྲལ་རོ་གཅིག་ཏུ་ན་འཕར་
བའི་མན་ངག་བླ་མའི་མོས་གུས་ཡིན། ལུས་གནད་བཟང་པོ་ཡིན། ལྟ་
སྟངས་བཟང་པོ་ཡིན། ཡེངས་མེད་ཀྱི་དྲན་པ་ཡིན། དེ་མ་ཡིན་པའི་
ཐབས་གང་ཡང་མེད་དོ། ཞེས་གསུངས་པ་ལྟར་བསྒོམ་ཡོད་པ་རྣམས་ལ་
ཁྱད་པར་དུ་གལ་ཆེའོ། གནད་འདི་མ་གོ་བར་སྐལ་ངན་ལ་ལས། ལུས་
གནད་སོགས་ཁྲིད་དང་པོ་ཞུ་དུས་མ་གཏོགས་བསྒོམས་སྐྱེས་ཟིན་པ་་་་་
རྣམས་ལ་མི་དགོས་སོ་སྙམ་པ་ནི་ལོག་རྟོག་ཁོ་ནའོ། །དེ་ལྟར་གང་ཟག་
ཐམས་ཅད་ལ་གལ་ཆེ་བའི་ལུས་གནད་དེ་ཡང་། བསམ་གཏན་གྱི་ཆོས་
དྲུག་དང་ལྡན་པར་བྱ་སྟེ། རྐང་པ་རེ་མིག་ལྟར་བསྣོལ་བ་ནི་གསང་
གནས་ཀྱི་རྩ་མདུན་གྲོལ། ཐུར་སེལ་གྱི་རླུང་འཆིང་ཡེ་ཤེས་ཀྱི་ཐིག་ལེ་
དག་ འཛག་པའི་གེགས་སེལ་ལག་མཉམ་བཞག་གིས་ཕྱག་རྒྱ་ལྟེ་འོག་དུ་
བཅིངས་པས་ལྟེ་བའི་རྩ་མདུད་གྲོལ། མཉམ་གནས་ཀྱི་རླུང་འགེལ། ས་
ཁམས་ཀྱི་ཐིག་ལེ་དག སྒལ་ཚིགས་མདའ་ལྟར་བསྲངས་པའི་སྐབས་སུ་
དཔུང་པ་རྒོད་གཤོག་ལྟར་བརྒྱངས་ཞིང་བྲང་རུས་ཅུང་ཟད་མདུན་དུ་་་་
དབུར་བས་སྙིང་ཁའི་རྩ་མདུད་གྲོལ། སྲོག་འཛིན་གྱི་རླུང་དང་ཆུ་ཁམས་
ཀྱི་ཐིག་ལེ་དག་མགྲིན་པ་ལྕགས་ཀྱུ་ལྟར་འགུག་ཅིང་མཆུ་དང་སོ་རང་་་་་
བབས་སུ་བཞག་པས་མགྲིན་པའི་རྩ་མདུད་གྲོལ། གྱེན་རྒྱུའི་རླུང་དང་མེ་
50

ཁམས་ཀྱིས་ཐིག་ལེ་དག་པར་བྱེད། ལྟ་སྟངས་གནད་ལ་དབབ་པས་སྤྱི་
བོའི་རྩ་མདུད་གྲོལ། ཁྱབ་བྱེད་ཀྱི་རླུང་དང་ཆུ་ཁམས་ཀྱི་ཐིག་ལེ་དག་
ལུས་ཀྱི་ཆ་ཐམས་ཅད་ནས་བསྒྲིབས་པས་རྩ་ཕྲ་མོ་རྣམས་དང་ཡན་ལག་་་་
གི་རླུང་ལྔ་དང་ནམ་མཁའི་ཁམས་ཀྱི་ཐིག་ལེ་རྣམ་པར་དག་པར་བྱེད་པ་་
སྟེ། དེ་ལྟར་ན་རྐང་པ་རེ་མིག་ལྟར་བསྣོལ། . .ལག་པ་མཉམ་བཞག་གིས་
ཕྱག་རྒྱ་བཅའ། སྒལ་ཚིགས་མདའ་ལྟར་བསྲང་། དཔུང་པ་རྒོད་གཤོག་
ལྟར་བརྒྱངས་པ་ནི་བསྲུངས་བའི་ཞར་འབྱུང་ངོ༌། །མགྲིན་པ་ལྕགས་ཀྱུ་
ལྟར་འགུག་ལྟ་སྟང་འདིའི་ཞོར་དུ་ཅི། ལུས་ཐམས་ཅད་ལི་རི་ལྟར་བསྒྲིམ།
རྒྱ་མདུད་ལྟར་བསྡམས་པ་སྟེ། བསམ་གཏན་གྱི་ཆོས་དྲུག་ཅེས་བྱའོ། ་
འདི་ནི་ཀར་འབྲི་འབྲུག་གསུམ་སོགས་མར་པའི་བཀའ་བརྒྱུད་མཐའ་༌༌་༌ །
དག་གི་ན་རོའི་ཆོས་དྲུག་དང་ཕྱག་རྒྱ་ཆེན་པོའི་ཁྲིད་རིམ་ཐམས་ཅད་ཀྱི་་
ལུས་གནད་ཡིན་ནོ། །དཔལ་གསང་བ་འདུས་པ་སོགས་ཀྱི་རིམ་ལྔ་རྣམས་
དང་གཞན་ཡང་རྫོགས་རིམ་ཕལ་མོ་ཆེའི་ལུས་གནད་ཀྱང་འདི་ཁོ་ན་སྟེ།
མཚན་བཅས་རྩ་རླུང་པས་ཀྱང་ལུས་གནད་འདི་ཆུན་ན་རྩ་རླུང་དབང་དུ་
འདུ་བ་ལ་ཚེགས་མེད་ཅིང་གེགས་མི་འཇུག མཚན་མེད་ཀྱི་ཕྱག་ཆེན་
བསྒོམ་ནའང་ལུས་གནད་འདིས་ཡོན་ཏོན་མྱུར་དུ་སྐྱེ། མདོ་ཕྱོགས་ཀྱི་ལྟ་
ཁྲིད་དང་བློ་སྦྱོང་། ་་ཞི་ལྷག་གིས་ཁྲིད་ཇི་ལྟ་བུ་བསྒོམ་ཀྱང་ལུས་གནད་
འདི་ལ་མཁས་པའི་ཏིང་ངེ་འཛིན་མྱུར་དུ་སྐྱེའོ། །དེའི་ལག་ལེན་ཀྱང་
51

གདམས་ངག་ཞུས་དུས་ཀྱི་མཐོ་བ་བརྒྱུད་པའི་དམར་ཁྲིད་ཡོད་པར་བྱ་་་་
དགོས་ཀྱིས། ཡི་གེ་རྐྱང་པས་ལམ་དུ་འགྲོ་ཐུབ་པ་མི་འོང་ཞིང་། ཁྲིད་མ་
E
བསྒོམ་པར་ལུས་གནད་གཞན་གྱིས་བསླབ་ན་བར་ཆོད་དང་ཉེས་ལྟུང་་་་་
འབྱུང་ངོ་། །དེ་ནས་གཉིས་པ་ཐུན་གྱི་རྣལ་འབྱོར་ལ་གཉིས་ལས། ཐུན་
མགོའི་རྣལ་འབྱོར་ལ་སྔོན་འགྲོ་བཞི་སྦྱོར་དང་བཅས་པའི་ལྷ་དང་བླ་མའི་
རྣལ་འབྱོར་ནི་བསྟན་པ་མཐའ་དག་གི་སྙིང་པོ་བསྡུས་པ་ཡིན་ཏེ། ཐེག་
པ་ཐུན་མོང་བའི་རྩ་བ་སྐྱབས་འགྲོའི་མན་ངག་ཐེག་པ་ཆེན་པོ་ཐུན་མོང་་་
མ་ཡིན་པའི་རྩ་བ་བྱམས་སྙིང་རྗེ་བྱང་ཆུབ་ཀྱི་སེམས། ཚོགས་བསག་
ཐམས་ཅད་ཀྱི་རྩ་བ་མཎྜལ། སྒྲིབ་སྦྱོང་ཐམས་ཅད་ཀྱིས་རྩ་བ་རྡོ་རྗེ་
སེམས་པའི་བསྒོམ་བཟླས། གསང་སྔགས་རྡོ་རྗེ་ཐེག་པ་མཐའ་གི་རྩ་བ་
ལྷའི་བསྐྱེད་བཟླས། གསང་སྔགས་བླ་མེད་ཀྱི་ཡེ་ཤེས་མྱུར་དུ་བསྐྱེད་པའི་
ཐབས་བླ་མའི་རྣལ་འབྱོར་ཡིན་པའི་ཕྱིར་རོ། །དེ་ལྟ་བུའི་རིམས་པ་
རྣམས་ཀྱང་གྲོང་ཆོག་པའི་འདོན་པ་ལྟར་ཐོན་ཐོན་གྱིས་རྐང་གྲང་བརྩིས་
པས་ཕན་ཡོན་མེད། སེམས་ཀྱིས་དམིགས་པ་ཟིན་ཅིང་གོ་བ་རྒྱུད་དང་
འདྲེས་པ་ཞིག་དགོས། དེ་ཡང་སྐྱབས་འགྲོ་དང་མཚུངས་ལྡན་དུ་དལ་
འབྱོར་རྙེད་དཀའ། འཆི་བ་མི་རྟག་པ། ལས་རྒྱུ་འབྲས་འཁོར་བའི་ཉེས་
དམིགས་དང་སྡུག་བསྔལ་རྣམས་དྲན་པའི་ངེས་འབྱུང་དང་ཐར་འདོད་་་་
ལྟ་བུ་སྟེང་པ་བསྐྱོད། བྱམས་སྙིང་རྗེ་བྱང་ཆུབ་ཀྱི་སེམས་གསུམ་གྱིས་དུས་
52

སེམས་ཅན་ཐམས་ཅད་ལ་བྱས་ཤེས་དྲིན་བཟོ་སྨོན་འཇུག་གིས་སེམས་་་
བསྐྱེད་དང་། དེའི་དངོས་གཞི་བདག་གཅེས་འཛིན་ཕུང་རྩར་ཤེས་པའི་
བདག་གཞན་མཉམ་བརྗེའི་འདུན་པ་ཤེས་རྒྱུད་འགྱུར་ངེས་རེ་བསྐྱེད།
མཎྜལ་གྱི་དུས་སྐབས་སུ་བདག་གིས་ལུས་འདིའི་སྟེང་ནས་ཚོགས་གཉིས་
རྫོགས་པ་ཞིག་ཇི་ལྟར་བསྒྲུབ་ནུས་སྙམ་པ་དང་། ཡི་གེ་བརྒྱ་པའི་སྐབས་
སུ་བདག་གཞན་ཀུན་གྱི་སྡིག་པའི་ལས་བསམ་ནས་རང་གི་སྡིག་པ་བྱས་་་
པ་ལས་འགྱོད་སེམས་དང་། གཞན་གྱིས་བྱས་པ་ལ་སྙིང་རྗེ་དང་། ཕྱིན་
ཆད་འཆི་བ་སྲོག་ལ་བབས་ཀྱང་སྡིག་པའི་ལས་བསགས་རེ་སྙམ་པའི་ཞེ་
བཅད་རེ་བྱ། ལྷ་བསྒོམས་པའི་སྐབས་སུ་ཐོག་མ་མེད་པ་ནས་སེམས་
བདག་དང་ལུས་བདག་གིར་ལྟ་བས་འཁོར་བར་འཁྱམས་པ་རེ་མ་ལེགས། .
ད་ནི་ལུས་ལ་བདག་འཛིན་སྤོང་ནས་ལྷ་སྐུར་ངོ་ཤེས་པར་བྱའོ། །སེམས་
ཀྱིས་འཁྲུལ་པ་སྤོང་ནས་ཡེ་ཤེས་སུ་ངོ་ཤེས་པར་བྱ་སྙམ་དུ་བསྒོམ། སྒྱུ་
ལུས་ཀྱི་མན་ངག་གཙོ་བོར་བསྒོམས་པ་ཡིན་ན་སྐབས་འདིར་ཡང་དག་པ་
ལྷའི་སྒྱུ་ལུས་གསལ་གདབ་པར་བྱ། སྤྱིར་བསྐྱེད་རིམ་ནམ་བསྒོམ་གསལ་
གདབ་པས་ཆོག བླ་མའི་རྣལ་འབྱོར་གྱི་སྐབས་སུ་སྔར་བཤད་པའི་ཚོད་
དང་རང་དུ་འཛོམས་པའི་མོས་གུས་དྲག་པོས་གསོལ་བ་གདབ། མཐར་
བྱིན་རླབས་ཀྱི་དབང་བཞི་ཞུ། ་བླ་མ་དང་རང་ཉིད་དབྱེར་མེད་དུ་བྱས་
ནས། གཏུམ་མོ་བ་ཡིན་ན་རླུང་རོ་བསལ་ནས་སྟོང་ར་བསྒོམ་པ་སོགས་
53

བྱ་ལ། འདིར་ཕྱག་རྒྱ་ཆེན་པོའི་ཉམས་ལེན་པས་ཀྱང་ལུས་གནད་ལེགས་
པར་བཅའ། ལྟ་སྟངས་གཏད་བཞག་ཐབས་གསལ་གདབ་ནས་བསྒོམ་
པར་བྱའོ། །གཉིས་པ་ཞབས་ཀྱི་རྣལ་འབྱོར་ནི། སྤྱོད་ལམ་ལ་འཇུག་ཁ་མ་
དེར། བདག་གཞན་དུས་གསུམ་བསགས་ཡོད་ཀྱི་དགེ་བ་ཐམས་ཅད་
སེམས་ཅན་མ་ལུས་པའི་འདྲེན་པར་བདག་ཉིད་མྱུར་དུ་སངས་རྒྱས་པའི་
ཕྱིར་བསྔོའོ་སྙམ་པའམ། སེམས་ཅན་ཕ་མའི་རང་བཞིན་འཁོར་བར་
འཁྱམས་པ་ལ་སྦྱིན་ནོ་སྙམས་པའི་འདུན་པས་བསྔོ་བ་དང་སྨོན་ལམ་བྱའོ།
བདག་གཞན་མཉམ་བརྗེའི་མན་ངག་བསྒོམ་པས་འདིའི་སྐབས་སུ་ནགས་་་་
ཆེར་བྱའོ། ནད་གདོན་རོ་སྙོམས་ནའང་ལྔ་ལྡན་འདི་དང་སྦྱར་ནས་སྐྱེས་
མཆོག་ཡང་དགོན་པའི་གསང་སྤྱོད་རྣལ་འབྱོར་ལམ་མ་ལྟར་མཉམ་་་་་
ལེན་བྱའོ། དེ་ལྟའི་ངག་འདོན་རིམ་ལྔ་དང་སྦྱོར་དྲུག་སོགས་ལ་རང་རང་
གི་ལུགས་དགོས་ཤིང་། ཆོས་དྲུག་དང་ཕྱག་ཆེན་ལའང་བརྒྱུད་པ་སོ་སོའི་
ཁྲིད་ཡིག་རྣམས་ལས་སོ་སོར་འབྱུང་བས་གཅིག་པུར་མ་ངེས་ལ། གྲུབ་
ཆེན་མ་སེའི་བསྒྲུབ་བརྒྱུད་འདིའི་ལུགས་ནི་བདག་གིས་ལོག་ཤད་དུ་བྲིས་་
ཡོད་པས་དེ་ལྟར་འདོན་པར་བྱའོ། ཐུན་མཚམས་ཀྱི་རྣལ་འབྱོར་གྱི་ཚུལ་
ལོ། །དེ་ནས་གསུམ་པ་བཞག་ཐབས་དང་ངོ་སྤྲོད་ཀྱིས་གསལ་འདེབས་པ་
ནི། རང་གིས་ཉམས་ཁྲིད་དུས་ཀྱི་བཞག་ཐབས་དང་ཉམས་ཁྲིད་ཚར་
བའི་རྒྱབ་ཆོས་དུས་ཀྱི་སྐྱོངས་ཐབས་ལྟར་མཉམ་པར་བཞག་པར་བྱ་སྟེ་ཐེ་

ཚོམ་ཁུ་ཕྲུག་བྱུང་ནས་སྔར་བླ་མའི་ངོ་སྤྲོད་དང་བསྐྱངས་ཚུལ་རྣམས་དྲན་
པར་བྱས་ནས་རྩེ་གཅིག་ཏུ་བསྒོམ་པར་བྱ། སྤྱིར་ཕྱག་རྒྱ་ཆེན་པོའི་འདི་
བླ་མ་དམ་པ་ཅིག་གི་ཉམས་ཁྲིད་མཛད་པ་ལས་རགས་ལས་ཤིང་། ཁྲིད་
ཚར་བའི་རྗེས་སུ་ཡང་མི་བདེ་བ་ཐེ ཚོམ་ཅི་བྱུང་བླ་མ་ལ་ཞུ་ཞིང་བཀའ་
གང་སྩལ་བ་ལྟར་ཉམས་སུ་ལེན་དགོས་ཀྱིས་གདམས་ངག་གིས་དཔེ་ཆ་་་
དང་ཁྲིད་ཡིག་རྣམས་སུ་བྲིས་པ་ཙམ་གྱིས་ནི་གེགས་སེལ་མི་ནུས་ཏེ། ཡི་
གེ་རྣམས་ལ་བཤད་ཚུལ་སྣ་ཚོགས་ཡོད། དེ་ལ་བློ་ཆུང་རྣམས་ཀྱིས་གོ་བ་
མི་སྐྱེ། ཁྱད་པར་དུ་གོ་བ་ལོག་ནོར་དུ་འགྱུར་པ་མང་། ཅུང་ཟད་སྐྱེས་
ཀྱང་ཐེ་ཚོམ་གྱི་བསྣོན་པ་ཞིག་ལས་མི་ཡོང་། ཡང་གྲོགས་ལ་ཞུ་བའམ་
རབ་བླ་མའི་ཁྲིད་གཉེར་བ་ལྟ་བུའམ། གཞན་ཡང་བླ་མ་དེའི་ཕྱག་སྲོལ་
ལྟར་བྱེད་པ་ཞིག་མ་གཏོགས་པ། བསྒོམས་ཆེན་ལ་ལས་བཟང་པོ་ལ་ངན་
པ། ཡོན་ཏན་ལ་སྐྱོན་དུ་ངོས་འཛིན་ནས་སྡུག་བསྔལ་ལ་སྦྱར། ལ་ལས་ས་
མཚམས་མཐོན་པོར་སྦྱར་ནིས་རློམས་སེམས་ཀྱིས་བདུད་འཇུག་པ་རེ་
བྱེད་ཕལ་ཆེར་གྱིས་ཁོ་རང་གིས་ལྟ་སྐད་དང་ཁྱད་ཆོས་མང་པོ་བྱེད་ཡོང་
བས་སྙིང་པོ་མེད་དོ། །ཡང་རང་ཉིད་ཉམས་རྟོགས་བརྟན་ཅིང་ངེས་ཤེས་
བཟོང་བ། ལྷག་པར་གོ་བ་ཆེ་ཞིང་བླ་མའི་གསུང་ངག་ལ་འདྲིས་པ་དག་
ནི། ། ཉམས་ལེན་གྱི་ཡིག་ཆ་གོ་བདེ་ཤོས་རྣམས་ལ་བལྟས་པས་ཐེ་ཚོམ་
སེལ་ཞིང་གསལ་ཐེབས་པས་བོགས་ཐོན་པའང་ཡོད་པས་འདིར་ཡང་་་་་
55་

ཅུང་ཟད་བརྗོད་པ་ལས། དེ་ཡང་མཉམ་མེད་དྭགས་པོ་རིན་པོ་ཆེའི་ཕྱག་
རྒྱ་ཆེན་པོ་ཅི་བཞག་ཐབས་འདི་ལ་དཔལ་ལྡན་འབྲུག་པས་རྣམས་་་་་་
དགུར་གང་རུང་ཏེ། སོ་མར་བཞགས། ལྷུག་པར་བཞག རང་གར་
བཞག འདི་ག་ལྟར་བཞག་པ། མ་བཅོས་པར་བཞག གཟའ་གཏད་མེད་
པར་བཞག ཨ་བྱེད་དེ་བཞག རང་ཐང་དུ་བཞག རྩོལ་བ་མེད་པར་
བཞག ཅེས་རྣམས་གྲངས་དགུར་གསུངས་སོ། །དེ་ཉིད་ཀྱིས་དོན་རྒྱལ་བ་
ཨོ་རྒྱན་པས་བཀྲལ་བ་ན། དེ་ཡང་སོ་མར་བཞག་བྱ་བ་དེ། འདིར་སྣང་
བ་འདི་རང་གིས་སེམས་སུ་ཐག་ཆོད་པའི་རྟིང་ལ་བཅས་བཅོས་བྱ་མི་་་་་
དགོས་ཏེ། སེམས་ཉིད་ཆོས་ཀྱི་སྐུ་ཡིན་པས་གང་ཤར་ཐམས་ཅད་སོ་མར་
བཞག དེ་ཡང་བློས་བྱས་ནས་འཇོག་པ་མིན། ཁོ་རང་མ་བཅོས་པར་སོ་
མར་བཞག བཅོས་པ་གང་ཡིན་ན་སྤྲོས་ན་ཡང་བཅོས་པ་ཡིན། བསྡུས་
ནས་བསྒོམ་ནའང་བཅོས་པ་ཡིན། བལྟས་ནའང་བཅོས་པ་ཡིན། བྱར་
མེད་རང་སེམས་སུ་ཐག་ཆོད་ནས་གཉིས་འཛིན་གྱི་བློ་མི་འོང་བ་ཡིན་ནོ།།
ལྷུག་པར་བཞག་བྱ་བ་དེ་གང་ཤར་ལ་དགག་སྒྲུབ་མེད་པར་སོ་མའི་ཕོན་་
ཐག་བཅད་པ་ལྟར་ལྷུག་གེ་འཇོག་པའོ། རང་གར་འཇོག་པ་ནི་དེ་ཉིད་
ཀྱི་ངང་ནས་རྟོག་པ་གཅིག་རྟོལ་གྱིས་སྐྱེས་ནས་གང་སྐྱེས་ཀྱིས་རྟོག་པ་དེ་་
ལ་གཞི་རྩ་མེད་པས་རྟོག་པ་དེ་ཉིད་སྐྱེད་བཅུག་ནས་འགེགས་ཀྱང་མི་་་་
འགོག སྤང་ཡང་མི་སྤོང་། ཞེན་ཡང་མི་ཞེན་བློས་བཟོ་གང་ཡང་མི་བྱེད་
56

པར་རང་བཞིན་དུ་འཇོག་པའོ། འདི་ག་ལྟར་བཞག་པ་ནི། དེ་ལ་
འགེགས་པ་བཞིན་སྐྱོང་བ་བཞིན། གཉོག་གཏོང་བ་བཞིན་གང་བྱས་
ཀྱང་དེ་རང་རྟོག་པ་ཡིན་པས།- རྣམ་རྟོག་གམ་སྣང་བ་གང་ཤར་རང་
ལུག་སུ་འཇོག་པའོ། མ་བཅོས་པར་བཞག་པ་ནི། བྱ་བ་གང་བྱེད་བྱེད་
འཆར་སྒོ་གང་ཤར་ཤར། རྐྱེན་གང་བྱུང་བྱུང་དེ་གཉུག་མ་ལྷུན་གྲུབ་ཀྱི་
ངང་དུ་འཇོག་པའོ། གཟའ་གཏད་མེད་པར་འཇོག་པ་ནི། ཡིད་དཔྱོད་
མེད། ཤེས་བཟོ་མེད། དམིག་གཏད་མེད། གང་སྣང་མི་འགོག་པར་རང་
སར་འཇོག་པའོ། ཨ་ཕྱེད་དེ་བཞག་པ་ནི། སྣང་བར་ཡང་མི་འཛིན།
སྟོང་པར་ཡང་མི་བསྒོམས་མྱོང་འདོད་ཀྱང་མི་བྱེད་པར་གཉེར་ཁ་བསྐྱུར་་་
ནས་ཀླན་པ་བཞིན་དུ་འཇོག་པའོ། .རང་ཐང་དུ་འཇོག་པ་ནི། ཕྱོགས་
· གང་དུའང་མ་ལྷུང་། རིས་གང་དུའང་མ་ཆད་རེ་དོག་གང་ཡང་མི་བྱེད་
པར་མི་ཡེངས་ཙམ་དུ་འཇོག་པའོ། རྩོལ་བ་མེད་པར་བཞག་པ་ནི། དྲན་
པས་ཆེད་དུ་བཟུང་བའང་མེད། ཡེངས་ཀྱང་མི་ཡེངས། མ་བཟུང་མ་
བཏང་ཙམ་དུ་འཇོག་པའོ། ་ དེ་ལྟར་གཞག་ཐབས་དགུའི་གནད་ཟིན་ ་
ཅིང་བཏང་སྙོམས་དང་ལེ་ལོར་མ་ཤོར་བར་བསྒོམས་པས་གང་ཤར་་་་་་་
ཐམས་ཅད་བཟོ་བཅོས་མེད་པའི་ངང་ཆོས་སྐུ་ལྷུན་གྲུབ་དུ་ཐོབ་པ་ཡིན་་་་
ཅེས་འབྱུང་ངོ་། འདི་ཡང་ཚུལ་བཞིན་དུ་གོ་ན། བཞག་ཐབས་དགུ་པོ་དེ་
གཅིག་གིས་གཅིག་གསལ་བར་བྱེད་དེ་ནང་འགལ་མེད་ཅིང་ཕྱག་རྒྱ་ཆེན་
༌
་57་

པོའི་སྐྱོང་ཐབས་ཀྱི་གནད་འདུས་ཤིང་བསྒྱུར་སོ་ཐམས་ཅད་ལ་མཁས་པ་
ཞིག་འོང་བ་ཡིན། ཚུལ་བཞིན་དུ་མ་གོ་ན་བཞག་ཐབས་གཅིག་ཁོ་ན་
ལན་དགུར་བཟློས་པ་ལྟ་བུའམ། ..རེ་རེའང་ནང་འགལ་བའི་མི་མཐུན་པ་
དགུར་གོ་བ་ལྟ་བུ་ཞིག་ཡོང་སྟེ་ཤིན་ཏུ་མི་རུང་ངོ་། །དེ་བས་ན་གོ་ལོག་དུ་
མ་སོང་བ་གལ་ཆེའོ་དེ་ཡང་སྤྱིར་ཕྱག་རྒྱ་ཆེན་པོའི་ལྟ་བསྒོམ་སྤྱོད་པའི་༌་་
གནད་ཐམས་ཅད་ཡེང་མེད་ཀྱི་དྲན་པ་བརྟེན་པ་ལ་འདུས། ཡེང་མེད་ཀྱི་
དྲན་པས་ལུས་སྣང་སེམས་གསུམ་གྱི་འཆར་སྒོ་ཐམས་ཅད་རང་ངོ་ཤེས་་་་
པར་བྱེད་པ་ལས་གཞན་པའི་བསྒོམ་ཐབས་དང་བསྒོམ་རྒྱུ་མེད་པར་ཐག་་་
ཆོད་དགོས་པ་ཡིན་གནད་འདི་ཤིན་ཏུ་ཟབ་པའི་ཕྱིར་ཕལ་ཆེར་གྱི་བློར་་་་
མི་ཤོང་ཞིང་སྐུར་པ་འདེབས། - བཀའ་བརྒྱུད་ཀྱི་རྗེས་འཇུག་རྣམས་
ཕྱོགས་ཞེན་གྱི་སྒོ་ནས་དད་ཅིང་ཁས་ལེན་ཀྱང་རང་ངོ་ཤེས་པའི་དྲན་པ་་ .
ཚུལ་བཞིན་དུ་བརྟེན་ཤེས་པ་དཀའོ། བློར་ཇི་ལྟར་མི་ཤོང་ན། མདོ་རྒྱུད་
ཐམས་ཅད་ནས་ཞི་གནས་བསྒྲུབ་པའི་སེམས་འཛིན་གྱི་དམིགས་པ།
སེམས་འཇོག་པའི་ཐབས། རྩ་རླུང་གི་མན་ངག་མང་པོ་དང༌། ལྷག་
མཐོང་ལ་སོ་སོར་རྟོགས་པའི་ཤེས་རབ་ཀྱི་ཆོས་ཐམས་ཅད་ལ་རྗེས་སུ་་་་
རྟོགས་ཚུལ་དང་། ལམ་གྱི་ཡེ་ཤེས་དབང་དྲག་དང༌། འབར་འཛག་གི་
མན་ངག་དང༌། གཞན་ལུས་དང་རང་ལུས་དང་། དཔེ་དང་དོན་གྱིས་
མཚོན་བྱེད་དང་མཚོན་བྱ་གང་ཡང་མི་དགོས་པའི་རང་ངོ་རང་གིས་ཤེས་
58:

པའི་དྲན་པ་ཞེས་པ་འདི་ཁོ་ནས་ཅི་ཞིག་རུང་སྙམ་དུ་བསམ་ནས་ཡིད་མི་
ཆེས་ཏེ། ས་སྐྱ་པ་དང་། བཀའ་གདམས་པ་དང་། ཇོ་ནང་པ་དང་། །
རྫོགས་ཆེན་པ་དང་།: དགེ་ལྡན་པ་སོགས་མང་པོ་ཞིག་གིས་ལམ་འདི་ལ་
མི་གུས་ཤིང་བློར་མི་ཤོང་པས་སྐྱོན་འཛིན་མང་དུ་བྱེད་དོ། །རང་ངོ་ཤེས་
པའི་དྲན་པ་འདི་ལ་ཆོས། སྔོན་རྒྱལ་བ་ཨོ་རྒྱན་པ་ལ་ཆུ་བྱང་ཕྱོགས་ནས་
བྱོན་པའི་སྟོན་པ་ཤིན་ཏུ་མཁས་པ་ཞིག་གི་དྲི་བ་ཕུལ་ཏེ། འདི་ལྟར་ཕྱག་
རྒྱ་ཆེན་པོའི་ལུགས་ཀྱིས་དགེ་བའི་ཆོས་རང་ངོ་ཤེས་ནས་ཚོགས་གཉིས་་་་
གོང་ནས་གོང་དུ་འཕེལ་ཞིང་། མི་དགེ་བ་རང་ངོ་ཤེས་ནས་དེ་ཉིད་ཡུལ་
འབུད་ཟེར་བ་འདིའི་རྒྱུ་མཚན་ཇི་ལྟར་ཡོང་བ་ལགས། འདིའི་རྒྱུ་མཚན་
འགའ་ཞིག་ལ་དྲིས་པས་ཏིག་ཏིག་རང་མ་བྱུང་། དགེ་མི་དགེ་གཉིས་
སེམས་ཀྱི་རྩལ་ཡིན་པ་དང་། རང་ངོ་ཤེས་པར་གོ་མཉམ་པ་ལ། གཅིག་
གོང་དུ་འཕེལ་ཞིང་གཅིག་ཡུལ་འབུད་པའི་དོན་དེ་མ་གོ་ལགས། ཞེས་
ཞུས་པ་ལ་འདི་སྐད་གསུངས། – ཁྱོད་ཐ་སྙད་དུམ་གཅིག་གིས་ཁོག་པ་
ཁེངས་པའི་ཚོད་ལྟ་ཡིན་ནམ་ཞེ་ནས་ཐེ་ཚོམ་ཡོད་ནས་ཞུ་བ་ཡིན་གསུང་།
ཞེ་ནས་ཐེ་ཚོམ་ཡོད་ནས་ཞུ་བ་ལགས་ཟེར་བ་ལ་འདི་སྐད་གསུངས། དེ་
ལ་འདི་བཞིན་འོང་བ་ཡིན། དགེ་བའི་ཆོས་ཚོགས་རང་ངོ་ཤེས་པས་
ཚོགས་གཉིས་གོང་དུ་འཕེལ་བའི་རྒྱུ་མཚན། སེམས་ཅན་གྱི་རྒྱུད་ལ་ཆོས་
ཀྱི་སྐུ་དབྱིངས་རང་བཞིན་གྱི་རྣམ་པར་དག་པ་དེ་ཉིད་འབྲལ་བ་མེད་་་་་
59

པར་གསུང་པ་ཡིན། འདི་རང་ཁྱེད་མཚན་ཉིད་པ་ཚོས་ཁས་ལེན་ཙམ་
ལས་དོན་ཅི་བཞིན་མི་གོ །དེ་ལྟར་དབྱིངས་རང་བཞིན་གྱིས་དག་པར་ ༽
གནས་ཀྱང་འཕྲལ་གློ་བུར་གྱི་དྲི་མས་ཁ་བསྒྱུར་ནས་དགེ་མི་དགེ་དང་།
བདེ་སྡུག་མཐོ་དམན་འཁོར་འདས་ལ་སོགས་ཀྱི་གཉིས་འཛིན་ཞུགས་པ་་་
ཡིན། དེ་ཉིད་རང་ངོ་ཤེས་ཤིང་རང་རིག་ན་གློ་བུར་གྱི་དྲི་མ་དེ་རྟག་
བརྟན་ཐེར་ཟུག་མ་ཡིན་པས་འདག་རྒྱུ་མེད་པའི་ངང་དུ་དག སངས་རྒྱུ་
མེད་པའི་ངང་དུ་སངས། གྲོལ་རྒྱུ་མེད་པའི་ངང་དུ་གྲོལ་ནས་ཆོས་སྐུའི་
རང་ཞལ་རྗེན་གྱིས་མངོན་དུ་གྱུར་པའི་དུས་འཁོར་འདས་ཀྱི་བདེ་ལེགས་
ཐམས་ཅད་རྩོལ་མེད་དུ་འབྱུང་བས་དེ་ལ་ཚོགས་གཉིས་གོང་ནས་གོང་དུ་
འཕེལ་ཟེར་བ་ཡིན། མི་དགེ་བ་རང་ངོ་ཤེས་ན་དེ་ཉིད་ཡུལ་འབུད་པའི་
མཚན། མི་དགེ་བ་ཅེས་བྱ་བ་ནི་གཉུག་མའི་ཡེ་ཤེས་དེ་རང་ཐོག་ཏུ་མི་
སྡོད་པར་གློ་བུར་གྱི་དྲི་མས་ཁ་བསྒྱུར་ནས་གྱིས་དོད་མཚུངས་ཙམ་བརྩིས་
པ་ཡིན་ཏེ། སྐྱེ་མེད་ཞང་གིས། ཕྱག་རྒྱ་ཆེན་པོ་གཅིག་ཚོད་ལ། ། ས་ལམ་
བརྩི་བའི་རྨོངས་པ་འཁྲུལ། །འོན་ཀྱང་བློ་ཆུང་ངོར་བྱས་ནས། །ཞེས་
གསུངས་པ་ལྟར་ཡིན་ཀྱང་མ་གོ་བ་རྣམས་ཀྱི་མཐའ་གཅིག་ཏུ་མངོན་པར་
ཞེན་པ་ཆེན་པོས་ས་དང་ལམ་དེ་དང་དེར་བརློམས་པ་ནི་ལོག་རྟོག་དུ་་་་
ཟད་དོ། ། དེ་ལ་འདིར་ནི་གེགས་སེལ་དང་བོགས་འདོན་གྱི་རིམ་པ་འདི་
འགོད་དེ། ཕྱག་རྒྱ་ཆེན་པོའི་ཉམས་མྱོང་གིས་སྣ་ཟིན་ཙམ་གྱིས་རི་ཁྲོད་

དང་བསྒྲུབ་ཁང་དུ་རྩེ་གཅིག་པར་བསྒོམ་པས་བཟང་ངན་གྱི་འཆར་སྒོ་སྣ་
ཚོགས་པ་ཞིག་འོང་བ་ཡིན། དགེ་སྦྱོར་ངོ་མཐོང་དུ་འདོད་པ་རྣམས་
ལའང་དེ་ལྟར་ཡོང་ངོ༌། དེ་ལྟར་བྱུང་བའི་ཚེ། བཞགས་ཐབས་ཀྱི་ཉམས་
མྱོང་གདམས་ངག་གི་གོ་རྒྱ། ངོས་སྤྲོད་ཀྱིས་ངེས་ཤེས་བློ་བརྟན་ཅིང་
དཀའ་སྤྱད་བཟོད་པ་འཛོམས་པ་གཅིག་བྱས་ནས། བཀའ་བརྒྱུད་ཀྱི་
མན་ངག་ལས་ཇི་ལྟར་འབྱུང་བ་ལྟར་ཉམས་སུ་བླངས་པས་འཆར་སྒོ་ཅི་་་
འདྲ་བྱུང་ཀྱང་ཐེ་ཚོམ་དང་ལོག་རྟོག་གིས་གེགས་མི་སྐྱེ། ཅུང་ཟད་སྐྱེས་
པ་རྣམས་ཀྱང་ལམ་དུ་འགྲོ་ནུས་སོ། །དེའི་ཚུལ་ནི། མཁས་གྲུབ་མགོན་པོ་
ཡེ་ཤེས་ཀྱིས་རྡོ་རྗེའི་གླུར་བྱུང་བ་ལྟར་བརྗོད་པར་བྱ་སྟེ། ཇི་སྐད་དུ་གླུ་
དེར། ལར་ཉམས་མྱོང་གིས་ནང་ན་འདུག་པའི་ཚེ། །ཉམས་ངེས་ཤེས་དང་ཐེ་
ཚོམ་མཐོན་དམན་དང་བྱེ་བྲག་ལིང་ལངས་མང་། །སེམས་སྐྱོ་འཇིགས་ཀྱི་
སྣང་བ་སྐྱི་ཤ་བུན། །སྙིང་མི་དགའ་ཕྱད་ཕྱོད་ཚབ་ཚུབ་ལྡང་། །དུས་དེ་
ཙམ་ན་གདམས་ངག་ཚད་ཡོད་མོད། །ཉམས་བརྟེན་མི་བརྟན་ཕོ་ཤན་ཕྱེ།།
གོ་རྟོག་གིས་སྲང་ཁ་མཐོ་དམན་འཇལ། །དགེ་སྦྱོར་གྱིས་དཔའ་བརྟུལ་
ཚད་ལ་འདོར། །དེ་ཙམ་ན་གདེང་ཚད་འགྱུར་མེ་དགོས། །དེ་ཙམ་ན་
སྙིང་རུས་སྡུག་སྲན་དགོས། །དེ་ཙམ་ན་རྟོགས་པ་འཆིང་ཐུབ་དགོས། །
མདོ་གསུམ་གྱི་མཁར་པོ་བརྟན་པ་དང་། །གནས་ལུགས་ཀྱིས་ལྟ་བ་ཐག་
ཆོད་དགོས། །ཉམས་མྱོང་གིས་ངེས་ཤེས་ཆེ་བ་ཡིས། །རྐྱེན་གང་བྱུང་གིས་
ཁ་པ

སྟེང་དུ་སྐྱུར་བ་གཅེས། །. ནད་ཀྱི་ཟུག་རྔུ་དང་གདོན་གྱི་འཇིགས་སྐྲག་དང་མི་ཁ་དང་
གནོད་སྐྱེལ་གྱི་སྡུག་བསྔལ་སོགས་ཀྱིས། གང་ཤར་རང་སེམས་སུ་བློ་ཐག་ཆོད། །ལྷའི་
ལུང་བསྟན་དང་བདུད་ཀྱིས་བསླུ་བ་རྣམ་རྟོག་གིས་ངེས་ཤེས་དང་ཐེ་ཚོམ་སོགས། གང་སྔ་རང་
སྣང་དུ་ངོ་ཤེས་གྱིས། ལྷ་དང་འདྲེ་དང་འབྱུང་པོ་ལ་སོགས་པའི་གཟུགས་ཀྱིས་ཕན་བདོག་དང་
རང་ལ་གནོད་སྐྱེལ་བ་སོགས། ཅི་བྱུང་ཡང་རང་ཉམས་སུ་གཏན་ལ་ཕོབ། ལར་
གང་ལའང་ཉམས་ང་མེད་པ་གཅེས། སེམས་མཉམ་པར་བཞག་པའི་ཚེ་གནས་
རྟོག་མེད་དུ་མ་སྤྲོ་རང་སར་ཞོག སེམས་བྱ་བྱེད་སྣ་ཚོགས་པ་དྲན་ཅིང་ཤར་བས། སྤྲོ་
ན་མ་བསྡུ་རང་སྐྱོང་། རང་ངོ་ཤེས་པ། སེམས་ངོས་བཟུང་རྒྱུ་མེད་པའི་རྣམ་རྟོག་བན་
སྤུན་གྱིས། དེ་ཐོག་ཏུ། འཚུབ་ནི་མ་སྒྲིམས་ཀློད་ལ་ཞོག སེམས་རྣམ་རྟོག་མི་གསལ་
བར་རང་ངོ་མི་ཤེས་སུ་འགྲོ་བས་རྩེ་གཅིག་ཏུ། ：འཐིབས་ན་མ་ཡེང་རང་ངོ་ལྟོས།།
སེམས་ཆོས་འཇིག་རྟེན་གྱིས་མ་ལེགས་པ་ལ་བརྟེན་ནས། སྡུག་ན་མ་ཞུམས་གཤིས་ལ་
ཞོག སེམས་ཡང་རྟོགས་པ་ཤར་བའམ་དོན་གྲུབ་པས། དགའ་ན་མ་ཁེངས་ངོ་མ་ཤེས་
སུ་མ་ཤོར་བ་ན།རང་ཞལ་ལྟོས། སེམས་ཡུན་རིང་བསྒོམས་པས་སུན་པའི་རྐྱེན་གཞན་གྱིས་
སྐྱོ་ན་བཟང་མོ་གཟུགས་སྒྲ་དྲི་རོ་རེག་བྱ་ལྔ་དང་རོལ་བ་སྟེ་ཡུལ་རྣམ་དག་གི་སྟེང་དུ་སྤྲོ་་་
ཞིང་བསྒོམ། སེམས་འགྱོད་ནས་སྒོམ་གྱི་གེགས་བྱུང་ན། ན་མེ་མ་ལེགས་པའི་འགྱོད་རྒྱུ་དེ་
བརྗོད་བཅུག་ནས། རེ་ངང་ལ་ཞོག ཉམས་རེས་འགའ་དོད་པ་དང་ངེས་འབྱུང་སྙིང་རྗེ་
འགྲིབ་ཅིང་བདེ་གསལ་གྱི་མདོངས་ཤར་ནས་ངན་ན་མ་ཞུམས་དོན་རང་ངོ་ཤེས་པ་ལ་་་་་
སམ། ལ་སོམ། ཉམས་རེས་འགའ་དེ་རྣམས་འཕེལ་ནས་ང་རང་དགེ་སྦྱོར་དང་ས་མཚམས་

མཐོན་པོར་འདུག་པའི། བཟང་ན་མ་ཞེན་རང་གཟུགས་ལྟོས། ཉམས་འདས་མ་
འོངས་ཀྱིས་བྱ་བ་དང་ཚོས་འཇིག་རྟེན་སྣ་ཚོགས་ཀྱི་སྟེང་དུ་རྟོགས་པ་བརྒྱུགས་ནས། འཐོར་ན་
རླུང་ལུབ་གནད་དང་ལྟ་སྟངས་དང་རླུང་འཛིན་སོགས་ཀྱིས། ། རིག་བཅུད་ལ་བོར།
ཉམས་སྤང་གཉེན་གྱི་ཤན་མ་ཕྱེད་པར་སྡོམ་པ་ཙམ་དུ་ལྡེང་ན་རིག་ནས་རྩལ་ཡོན་ཏན་་་་་
ཆུང་ན། ་ པའི་རྩལ་ཁ་སྦྱོང་།, པའི་ཕྱིར་སྒྱུ་ལུས་དང་རྩལ་སྦྱོང་གི་མན་ངག་ལྟར་བྱ།
ཉམས་ཡང་ཞི་གནས་ཁོ་ན་ལ་མཐའ་གཅིག་ཏུ་འཐས་ན་རང་མདངས་ཕྱོགས་མེད་་
སྤོར། ཉམས་རེས་འགའ་དད་པ་དང་སྙིང་རྗེ་ངེས་འབྱུང་གིས་དབང་མེད་དུ་བྲོ་གར་དང་དུ་
རྒོད་སོགས་བྱེད་པའི། འབར་ན། མ་དགག་བྱུང་རྒྱལ་སྐྱོངས། ཡང་དེ་ལྟ་བུའི་
ཉམས་ཡལ་ནས་ལུས་སེམས་རྣམ་དུ་གནས་ན་མ་ཚོར་རང་གཤིས་སྐྱོང་། ་བསྒོམ་
མཉམ་བཞག་དངས་ཚེ་རང་ངོ་ལྟོས། རྗེས་ཐོབ་ཀྱིས་སྟེང་དུ་གཞི་རྩ་ཆོད། ་ ་
མཉམ་རྗེས་ཀྱི་འཛིན་པ་དུམ་བུར་གཏུབ། མཐོ་དམན་གྱི་ཉམས་ལ་
དགག་སྒྲུབས་ཤིག །ཅེས་འབྱུང་ངོ་; འདི་རྣམས་ཀྱི་གོ་བརྡ་ཇི་ལྟར་བ་
བཞིན་འཕྲོད་ཅིང་ལག་ལེན་ལ་ཁེལ་ན། རྣལ་འབྱོར་བཞི་རིམས་དང་
གེགས་སེལ་གྱི་ཡི་གེ་རྣམས་ལས་བཤད་པའང་དོན་གྱིས་ཚང་བ་སྟེ། ཕྱག་
ཆེན་བསྒོམ་པའི་གེགས་སྐྱོན་མ་ལུས་པ་སེལ་ནུས་སོ། ་ །བསྐྱོང་ཐབས་དང་
ངོ་སྤྲོད་ཀྱིས་གསལ་འདེབས་པའི་ཚུལ་ལོ། བདུན་པ་ཐབས་ཤེས་གཙོ་བོ་
ངོས་བཟུང་བ་ནི། དེ་ལྟར་འདིར་བསྟན་པའི་མན་ངག་འདི་རྣམས་ཀྱི་སྒོ་
ནས་ཕྱག་རྒྱ་ཆེན་པོའི་ཉམས་ལེན་ཆུ་བོའི་གཞུང་བཞིན་སྐྱོང་བར་བྱ་་་་
63

. ཞིང་། གཞན་གྱི་སྤྲོས་པ་ཐམས་ཅད་ལིང་ངེ་སྐྱུར་བ་གལ་ཆེ་སྟེ། རྗེ་མི་
ལས། ཕྱག་རྒྱ་ཆེན་པོ་བསྒོམ་དུས་སུ། །ལུས་ངག་གི་དགེ་སྦྱོར་བ་བརྩོན་
ཅིག །མི་རྟོགས་ཏིང་འཛིན་ཡལ་ཉན་ཡོད། །བུ་སྤྲོས་པ་མེད་པའི་ངང་དུ་
ཞོག： ཅེས་བཀའ་བསྩལ་པ་ལྟར་རོ། །འོ་ན་རྗེ་ཡང་དགོན་པའི་རི་ཆོས་
དང་། རྒོད་ཚང་པའི་མཛད་སྲོལ་གྱིས་ཆོས་སྤྱོད་རྣམས་ལ་འདོན་རིམས་
དེ་ཙམ་བྱུང་བ་ཅི་ཞེ་ན། རྒོད་ཚང་པ་ནི་སྟོང་པ་ཉིད་ཀྱིས་དོན་མཐར་
ཕྱིན་ནས་གཞན་དོན་སྤྲོས་པ་ལ་འཇུག་པའི་དུས་ལ་བབས་པ་ཡིན་ལ།
རི་ཆོས་ལས་རྐང་གྲངས་བཤད་ཚད་དེ་བྱེད་ངན། ཁ་བཏོན་ཁོ་ན་ལ་
ཕུག་གཏད་པ་ཞིག་གིས་ཡང་འཁྱོལ་དཀའ་ཚད་ལས་མི་ཡོང་བར་སྣང་སྟེ།
ཕྱག་ཆེན་ལ་དྲན་འཛིན་གྱི་རྩོལ་བ་མི་དགོས་པ་ཞིག་གི་དབང་དུ་མཛད་
པར་མངོན་ལ་དེ་ལྟ་མ་ཡིན་ན་ལམ་གྱི་གཙོ་བོ་དང་ཕལ་པ་བརྗེས་པ་་་་་
ལྟར་འགྲོ་བར་འདུག་སྟེ། ： མཚན་བཅས་ཀྱི་དགེ་སྦྱོར་གྱིས་བསོད་ནམས་
དེས་མཚན་མེད་ལ་ཕན་ན་མ་གཏོགས་གནོད་པ་མ་ཡིན་ཀྱང་མཚན་་་་་
བཅས་ཀྱི་ཁ་བཏོན་དང་། བསྐྱེད་རིམ་དང་།: ་ གཏོར་ཆོག་མང་པོས་
མཚན་མེད་བསྒོམས་པའི་གོ་སྐབས་ཐམས་ཅད་འཕྲོག་ནས་བསྒོམ་རྒྱུ་མི་་་
ཡོང་ངོ། །བར་སྐབས་སུ་ཅུང་ཟད་བསྒོམ་ཀྱང་གོ་བའི་རྒྱས་འདེབས་འོ་
ལེ་བ་ལས་འཁྲུལ་པ་སེལ་བའི་མཉམ་བཞག་མཚན་ཉིད་པར་མི་འགྲོ།
བརྩོན་འགྲུས་དང་སེམས་ཁུར་གྱི་མཐིལ་ཀྱང་ཆགས་མེད་ཀྱིས་ཆོས་སྤྱོད་་་་
64་

རྣམས་ལ་གཏད་པས་ལུས་འོས་ཕྱག་རྒྱ་ཆེ་ལ་བྱུང་ཙམ་ན་འཆི་མེད་ཀྱིས་་
བདུད་རྩི་དང་ཁྲུས་ཀྱི་ཆུ་བརྗེས་པར་ལྟར་འགྲོ་སྟེ། དཔལ་མཁའ་སྤྱོད་
དབང་པོས། གང་དག་ལྷ་དང་སྔགས་ལ་བདེན་ཞེན་ཅན།. ཁ་ལྕེ་ཡིད་
གསུམ་ཡེངས་པའི་འཚམས་པ་ཡང་། ངེས་པའི་གསང་ཆེན་མ་མཐོང་མི་
གྲོལ་ཏེ། སླར་ལ་འཛིན་པས་ཕུང་ཁྲོལ་ཆེན་པོར་འགྱུར། །ཞེས་གསུངས་
པ་ལྟར་རོ། །དེའི་ཕྱིར་ཇི་སྲིད་རྩོལ་མེད་ཡང་དག་གི་དྲན་པ་ལ་བརྟན་པ་
མ་ཐོབ་པའི་བར་ལ་ཕྱག་རྒྱ་ཆེན་པོ་ཉིད་ཕྱོགས་གཅིག་སྐྱོང་བ་ངེས་པར་
གལ་ཆེའོ། བརྟན་པ་ཐོབ་ནས་བྱང་སེམས་ཁ་ཅིག་པ་དང་། ཁ་ཅིག་སྤྲོས་
མེད་ལ་འཇུག་པས་གཅིག་ཏུ་མི་ངེས་ཏེ། རྒོད་ཚང་བའི་དམ་བཅའ་བཅུ་
གཉིས་ཀྱི་ཐུགས་དམ་དང་། དམ་པ་ཀུན་དགས་སྐྱབས་འགྲོ་ཚིགས་
གཅིག་ཀྱང་མི་བྱེད་པ་གཉིས་ཀྱང་ས་ལམ་བགྲོད་པ་ལ་ཁྱད་མེད་དོ།
ཡང་ཐུན་མཚམས་ཀྱི་ཆུ་གཏོར་དང་། དཀོར་སྦྱོང་སོགས་ཁ་བཏོན་ཅུང་
ཟད་དེ་ནི་བཀག་ཏུ་མེད་ཏེ། སྔོན་འགྲོ་བཞི་སྦྱོར་དང་ལྷ་དང་བླ་མའི་
རྣལ་འབྱོར་ལས་ཟབ་པའི་མཚན་བཅས་ཀྱང་མི་རྙེད་པས་ངེས་འབྱུང་གི་
བསམ་པ་ལ་བོགས་ཐོན་པའི་ཆོས་སྤྱོད་འདོད་ན་སྐྱབས་འགྲོ་ལ་ནན་ཏན་
བྱ། སྙིང་རྗེ་ལ་ཐོགས་འདོན་པའི་ཆོས་སྤྱོད་འདོད་ན་སེམས་བསྐྱེད་པ་
ནན་ཏན་བྱ། ཚོགས་བསགས་ཀྱི་ཆོས་སྤྱོད་འདོད་ན་མཎྜལ་ལ་ནན་ཏན་
བྱ། ཉམས་གྲིབ་ཀྱིས་ཕོག་པའི་སྡིག་སྒྲིབས་ཀྱིས་རྨི་ལྟས་སོགས་སྒྲིབས་

སྦྱོངས་འདོད་ན་རྡོ་རྗེ་སེམས་དཔའི་བསྒོམ་བཟླས་ལ་ནན་ཏན་བྱ། ལྷའི་
བསྒོམས་བཟླས་ཀྱི་ནུས་པ་འདོད་ན་ལྷ་བསྒོམ་པའི་སྐབས་སུ་ནན་ཏན་བྱ།
བྱིན་རླབས་མྱུར་དུ་འཇུག་ཅིང་རྒྱུད་སྨིན་པའི་ཆོས་དཔྱོད་འདོད་ན། བླ་
མའི་མོས་གུས་དྲག་པོས་གསོལ་འདེབས་དང་བྱིན་བརླབས་ཀྱི་དབང་་་་་
བཞི་ལེན་པ་ལ་ནན་ཏན་བྱའོ། །འོན་ཀྱང་དེ་ཐམས་ཅད་ཕྱག་རྒྱ་ཆེན་པོ་
ཚུལ་བཞིན་བསྒོམ་པ་ལས་འབྱུང་ངོ་། །དེའང་མཉམ་མེད་དྭགས་པོ་རིན་
པོ་ཆེས། ངོ་བོའི་ག་དར་གྱི་ནང་དུ་སྐྱབས་འགྲོ་བྱེད་ན་ཆོས་ཉིད་ཀྱི་ཐོབ་
པའི་སྐྱབས་འགྲོ། སྙིང་རྗེ་ན་དམིགས་མེད། སེམས་བསྐྱེད་ན་དོན་དམ་
དམ་ཚིག་ན་ཡེ་བརྡུངས། སྡོམ་པ་ན་ཟག་མེད། ཐམས་ཅད་ཡར་ལྡན།
ཞེས་དང་། སྡིག་པ་སྟོབས་བཞིའི་བཤགས་པ་ལས་ངོ་བོ་ཡུད་ཙམ་བསྒོམ་
པ་འདག་འོལ་ཆེ། ཞེས་གསུངས་པ་ཉིད་དོ། །ཚུལ་འདི་གོ་བརྡ་ལེགས་
པར་སྤྱད་ཀྱང་ད་རུང་ཆོས་སྤྱོད་ཀྱིས་སྣ་གྲངས་མང་པོ་ལ་ཞེན་ནས་་་་་་་
བསམ་གཏན་གྱི་ཁང་བུར་སྣ་ཚོགས་པའི་སྤྲོས་པ་ལ་ཞུགས་པ་ནི་དགེ་་་
སྦྱོར་གྱི་རྩ་བ་ལ་ངེས་ཤེས་མ་སྐྱེས་པའི་རྟགས་ངན་ཡིན་པས། ད་དུང་
ཐར་ལམ་གྱི་རྩ་བ་གང་ཟིན་བྱའོ། །ལ་ལ་དག་རང་ལ་ནད་གདོན་བྱུང་
གིས་དོགས་ནས་བསྲུང་འཁོར་དང་བཟློག་པ་མང་པོ་སྤུར་ལེན་པ་དང་།
གར་འགྲོ་ཡང་ལྷ་འདྲེའི་སྡོང་གྲོགས་བྱེད་དུ་རེ་ནས་ཚེས་བསང་བྱེད་པ་་་
དང༌། - རང་ཉིད་ལ་བསོད་ནམས་དང་ཁ་རྗེ་སྐྱེད་འདོད་ནས་ཆུ་གཏོར་་
ss་

གཏོང་བ་རྣམས་ནི་རང་འདོད་ངན་པས་བསླད་པའི་ཕྱིར་ཐད་ཀའི་་་་་
བསོད་ནམས་ཀྱང་མི་འཐོབ་བོ། ཀུན་སློང་བཟང་པོ་ཡོད་ཀྱང་ཕྱག་རྒྱ་
ཆེན་པོ་བསྒོམ་པ་ལ་གནོད་པའི་མཚན་བཅས་མང་པོ་མི་བྱ་བ་ནི།
དཔལ་ལྡན་འབྲུག་པས་ཀྱང་གསུངས་ཏེ། ཆོས་ཀྱི་གེགས་སུ་སོང་ན་ཕ་
མའི་ངག་ཀྱང་ཆོག་བསྒོམ་གྱི་གེགས་སུ་སོང་ན་མཚན་བཅས་དགེ་སྦྱོར་་་ ་
སྤོང་། ཞེས་གསུངས་སོ། །དེ་ལྟ་བས་ན་འདིར་བསྟན་གྱི་མན་ངག་ལ་
གནད་དུ་བསྣུན་ནས། ་ - འཁོར་འདས་ཀྱི་ཆོས་ཐམས་ཅད་ཀྱི་གཤིས་
ལུགས་ཆོས་ཀྱིས་སྐུའི་རང་ཞལ་འཇལ་བའི་ཤེས་རབ་དོན་དམ་བྱང་ཆུབ་་
ཀྱི་སེམས་དང་། དེ་ལྟར་མ་རྟོགས་པའི་སེམས་ཅན་ཐམས་ཅད་ལ་ཁྱབ་
པའི་སྙིང་རྗེས་སེམས་ཅན་དེ་ཐམས་ཅད་ཀྱི་འབྲས་བུ་སྡུག་བསྔལ་མྱོང་་་་
ཚུལ་བཟོད་གླག་མེད། རྒྱུ་བདག་འཛིན་གྱི་ཕུང་རྩ་ལ་ཁྲོལ་དུས་མེད་པའི་
སེམས་ཅན་འདི་རྣམས་དུག་གསུམ་གྱི་རྟག་ཏུ་སྨྱོ་བ་ལ་དགྲ་གཉེན་གྱི་་་་་
རིས་མེད་པའི་བདག་གཞན་མཉམ་བརྗེའི་སེམས་གནད་དུ་བསྣུན། རང་
ཡང་ཐོགས་མེད་ནས་ཕུང་བར་བྱེད་པའི་རྩ་བ་བདག་གཅེས་འཛིན་གྱི་་་
བསམ་སྦྱོར་ངན་པར་ཚར་གཅོད་པའི་ཀུན་རྫོབ་བྱང་ཆུབ་ཀྱི་སེམས་ཏེ།
བྱང་ཆུབ་ཀྱི་སེམས་གཉིས་པོ་འདི་ལ་ནུས་པ་ཐོན་ན་ཐར་ལམ་གྱི་འཇུག་་
ངོགས་ཟིན་པ་ཡིན་ཐོས་བསམ་བསྒོམ་གསུམ་གྱི་རྒྱུད་ལ་ཕན་ཐོགས་་་་
ཡིན། བཀའ་བརྒྱུད་ཀྱི་བྱིན་རླབས་ཞུགས་པ་ཡིན། འདི་གཉིས་ཀྱིས་རྒྱུད་
， 67

ལ་ཅུང་ཟད་ཀྱང་ཕན་མ་ཐོགས་པར་ཤེས་རྒྱུད་སུ་རིངས་སུ་ལུས།, ཡིན་
མིན་གྱི་ཟུར་འགོ་རག དགྲ་གཉེན་གྱི་ཕྱོགས་འཛིན་ཆེ། རྐོ་ལང་བྲག་
བཙན་བས་དམ། བཟོད་པ་ཤའུ་ལས་སྲབ། འགྲན་སེམས་དང་ཕྲག་དོག་
ཚེ། བྱས་འདོད་ཡུས་བཟུང་བའི་དགེ་སྦྱོར་དང་། རི་འཚམས་དང་།
འདོན་འགྲིགས་གིས་རིམས་པ་སོགས་ཐམས་ཅད་ལ་སྙིང་པོ་མེད་དེ།
དཔལ་དབྱངས་ཅན་བླ་མས། དུས་དེང་སང་བཀའ་བརྒྱུད་ཀྱི་སྒྲུབ་པ་པོ།
ཆོས་བརྩོན་པས་ཉམས་ལེན་བྱེད་སྐད་དུ། ལོ་ཤས་ཀྱིས་དབེན་པ་བསྟན་
པའི་ཚེ། །རྣམ་གྲོལ་གནད་གསང་རྟོགས་པ་ཡིས། །བློ་ངན་ལ་ཚར་གཅོད་
མི་ཤེས་པར། །རྒྱུད་ལ་མ་སྐྱེས་ཀྱིས་ཁ་བཏོན་ལ། །ཐར་པའི་ལམ་སྣ་རེ་བ་
ནས། བསྒོམས་བཟླས་ཀྱི་སྣ་གྲངས་མང་པོ་དང་། །སུ་རུ་པ་དང་བརྒྱ་རྩ་
སོགས། ། ཕྱི་གཏོར་ནང་གཏོར་མང་པོ་དང་། །བསྐོར་བ་ཕྱུག་དང་སཙྪ་
དང་། །ཡན་ལག་བདུན་པ་བཅུ་པ་སོགས། །བསགས་སྦྱང་འདོན་པ་འདྲ་
མིན་དང་། །ཆོས་བསང་ཚེས་བཅུ་ཉ་དགེ་དང་། །དགུ་གཏོར་དུས་
གཉེན་དུས་དགེ་དང་། །བདག་འཇུག་ཚིགས་མཆོད་སྦྱིན་བསྲེག་སོགས། །
ཐོས་ཚད་སློབ་ཅིང་མཐོང་ཚད་ལ། །འདི་མི་བྱེད་བྱ་བ་གཅིག་ཀྱང་མེད། །
ཚུལ་དེ་ལ་དམ་ཆོས་ཀྱི་ཕུག་པོ་གཏད། །རང་རྒྱུད་སུ་རེངས་སུ་ཡན་པར་
ལུས། །དགྲ་གཉེན་གྱི་ཆགས་སྡང་མེ་ལྟར་འབར། །རྒྱལ་ཁམས་ཀྱི་སྐྱེ་བོ་
ཕལ་ཆེར་གྱིས། །འདྲེན་མེད་ཀྱི་ཐམས་ཅད་བཟང་པོ་ལོ། །རང་ཉིད་ཀྱང་
68 ，

བ
ཐར་ལམ་ཟིན་པར་བརློམ། །དེར་ཡང་བཟོད་མེད་ཀྱི་སྙིང་རྗེ་སྐྱེས། །ཞེས་
གླུར་མཛད་དོ། འདིའི་དོན་ཀྱང་དུག་གསུམ་མི་དགེ་བཅུའི་བསམ་སྦྱོར་
ཚར་ཆོད་པའི་སྤངས་སེམས་དང་ངེས་འབྱུང་བདག་གཞན་མཉམ་བརྗེའི་
སེམས་དང་། བདག་མེད་རྟོགས་པའི་ཤེས་རབ་རྒྱུད་ལ་བསྐྱེད་པའི་
ཐབས་ཤེས་ལ་ནན་ཏན་མི་བྱེད་པར་བྱ་ཆ་ཆོས་སྤྱོད་ཁོ་ནས་ཆོག་པར་་་་་
འདོད་པ་དེས་ཐར་ལམ་བགྲོད་མི་ནུས་པར་སྟོན་པ་ཡིན་གྱི། བཟླས་
བརྗོད་དེ་རྣམས་ལ་ཐད་ཀའི་བསོད་ནམས་མེད་པར་གསུངས་པ་མ་ཡིན་
པས་གོ་བ་ལོག་པར་མི་བྱའོ། ཡང་བྱང་ཆུབ་ཀྱི་སེམས་གཉིས་རྒྱུད་ལས་
མ་སྐྱེས་པའི་ཁ་བཏོན་གྱིས་མི་གྲོལ་བར་མ་ཟད། རྩ་ཐིག་རླུང་གསུམ་གྱི་
ཡོན་ཏན་མང་པོ་རྒྱུད་ལ་སྐྱེས་ཀྱང་ཕན་ཡོན་མེད་དོ། །མུ་སྟེགས་པ་ཁ་
ཅིག་ཚིག་ཚིགས་ཆེན་བཅུ་གཉིས་འཁོར་ལོའི་རྩ་མདུད་གྲོལ་བས་གླིང་་་་
བཞི་གླིང་ཕྲན་བརྒྱད་དེ་གླིང་དུ་བུ་བཅུ་གཉིས་ཉིན་གཅིག་བསྐོར་་་་་་
དང་། རླུང་ལ་ནུས་པ་ཐོན་པས་བུམ་ཅན་གྱི་སྦྱོར་བས་ཚེ་བསྐལ་པར་
ཐུབ་པ་སྟེ། མུ་སྟེགས་ཀྱི་གཞུང་ལས། བུམ་ཅན་སྟེང་འོག་ཁ་སྦྱོར་བའི། །
དབང་ཕྱུག་ནུས་པ་ཁ་སྦྱོར་བས། །བསྐལ་པའི་བར་དུ་འཆི་མེད་འགྲུབ། །
ཅེས་པ་དང་། རླུང་གི་གསལ་སྣང་ལ་མངོན་པར་ཤེས་པ་སྣ་ཚོགས་པ་་
དང་། ཐིག་ལེའི་ནུས་པས་ལུས་ཀྱི་སྙིགས་མ་ཐམས་ཅད་སྟོབས་སུ་གྱུར་
པས་ལུས་ཀྱི་ནད་ཐམས་ཅད་མི་འབྱུང་ཞིང་སྐྲ་དཀར་དང་གཉེར་མ་མེད་
69

པ་དང་། མི་ཚེ་ལ་གོས་མི་དགོས་པར་གཅེར་བུར་འདུག་པ་དང་། དེ་ལ་
སོགས་པའི་རྩ་རླུང་གི་ནུས་པ་སྣ་ཚོགས་ཡོད་ཀྱང་ཐར་པ་དང་ཐམས་་་་༌་
ཅད་མཁྱེན་པའི་ལམ་མི་བགྲོད་ཏེ། དེའི་ཕྱིར་དེང་སང་རང་རེ་རྣམས་
ཀྱང་བྱང་ཆུབ་ཀྱི་སེམས་གཉིས་དང་བྲལ་ན་རླུང་ཁུང་རིང་ཙམ་དང་། །
ལུས་པོ་ཡང་ཞིང་མགྱོགས་པ་ཙམ་དང་། རླུང་ལྟས་བཟང་ངན་ཤེས་ཤིང་
རས་རྐྱང་ཐུབ་པ་ཙམ་གྱིས་ཐར་པའི་ལམ་ལ་ཅུང་ཟད་ཀྱང་མི་ཕན་ནོ། །
གནད་འདི་ལ་དགོངས་ནས་ཐུབ་མཆོག་འཇིག་རྟེན་མགོན་པོ་ཞལ་སྔ་་་་
ནས། འོ་སྐོལ་དྭགས་པོའི་བཀའ་བརྒྱུད་འདི་ནི་ལྷའི་བསྐྱེད་བྱེད་པའི་
རྣལ་འབྱོར་ཀྱང་མ་ཡིན། རྩ་རླུང་ཐིག་ལེ་བསྒོམ་པའི་བཀའ་བརྒྱུད་ཀྱང་
མ་ཡིན། གཏུམ་མོའི་འབར་འཛག་བསྒོམ་པའི་བཀའ་བརྒྱུད་ཀྱང་མ་
ཡིན། འོ་ན་གང་གིས་བཀའ་བརྒྱུད་ཡིན་ཞེ་ན། བྱང་ཆུབ་ཀྱི་སེམས་རིན་
པོ་ཆེ་རྣམ་པ་གཉིས་བསྒོམ་པའི་བཀའ་བརྒྱུད་ཡིན། བསྐྱེད་བཟླས་དང་
རྩ་རླུང་གི་ནུས་པ་ནི་ཚེ་འདི་ལ་ཐོན་ཀྱང་ལུས་འཇིགས་པ་དང་མཉམ་དུ་
ཆུད་ཟ་པའི་ཕྱིར་རོ་ཞེས་བཀའ་བསྩལ་ཏོ། །བྱང་ཆུབ་ཀྱི་སེམས་དེ་
གཉིས་ལས་དོན་དམ་བྱང་ཆུབ་ཀྱི་སེམས་ཕྱག་རྒྱ་ཆེན་པོའི་ཡེ་ཤེས་ཚུལ་་་
བཞིན་དུ་རྒྱུད་ལ་སྐྱེས་ན་ཀུན་རྫོབ་བྱང་ཆུབ་ཀྱི་སེམས་ཀྱང་རྒྱུད་ལ་སྐྱེ་བ་
ཆོས་ཉིད་ཡིན་ནོ། །ཕྱག་རྒྱ་ཆེན་པོའི་ཡེ་ཤེས་ཀྱང་སྣང་སྟོང་དང་།
གསལ་སྟོང་དང་། བདེ་སྟོང་ལ་སོགས་པའི་མྱོང་བ་ཁོ་ན་ལ་མི་བྱ་སྟེ།
70

སེམས་ཉིད་ཐ་མལ་གྱི་ཤེས་པའི་རང་མཚང་རིག་པ་ལས་གཞན་པའི་སྤྲོས་
མཐའ་ཐམས་ཅད་ལས་གྲོལ་བ་ཉིད་ལ་བྱེད་དོ། །དེ་བས་ན་ཡེང་མེད་ཀྱི་
དྲན་པ་ལྷད་འཁྲིས་དང་བྲལ་བ་ཞིག་རྩིས་སུ་བྱའོ། མགོན་པོ་ཟླ་འོད་
གཞོན་ནུས། མཁས་པར་གྱུར་པ་སྡེ་སྣོད་གསུམ་ལ་ཁ་བཏོན་དུ་ཤེས་པ་
དང་། བཙུན་པོ་སོ་ཐག་མི་འཆོར་བ་དང་། བསྒོམ་ཉིན་མཚམས་ངོ་ཤེས་
པ་ཡོད་ཀྱང་རང་གི་སེམས་མ་རྟོགས་ན་སངས་མི་རྒྱ་བསྒོམ་བཟང་་་་་་
ལས་ཀྱང་སེམས་རྟོགས་པ་ལ་རྩིས་ཆེ། །ཞེས་བཀའ་སྩལ་ཏོ། གཞན་ཡང་
གཉུག་མ་ཐ་མལ་གྱི་ཤེས་པ་མངོན་དུ་གྱུར་པ་ལེགས་པར་སྐྱོང་བ་ནི་ཏིང་
ངེ་འཛིན་འཁོར་ཡུག་ཏུ་འབྱོངས་པ། སངས་རྒྱས་དང་ཆུབ་སེམས་
དཔའ་མང་པོའི་ཞལ་མཐོང་བ་དང་བསྐྱེད་རིམ་གྱི་ནུས་པ་མངོན་དུ་གྱུར་
་ པ་དང་། དཔྱད་བསྒོམས་ཀྱིས་གཟུང་འཛིན་གྱི་ཆོས་ཐམས་ཅད་ནམ་
མཁའ་ལྟར་གོ་བ་དང་། མངོན་པ་ཤེས་པར་ཐོབ་པ་དང་། རྫུ་འཕྲུལ་
སྟོན་ནུས་པ་རྣམས་ལས་ཀྱང་ཐ་མལ་གྱི་ཤེས་པ་དགའ་བར་ངོ་བོ་ག་དར་
དུ་བཀའ་བསྩལ་ཏོ། དེ་ལྟའི་ཐ་མལ་གྱི་ཤེས་པ་དེ་ཡང་བླ་མ་དམ་པའི་
མན་ངག་བསླུ་བ་མེད་པ་ཞིག་གིས་ཟིན་ཅིང་ངོས་སྤྲད་པ་ཚུལ་བཞིན་་་་་
བསྐྱོངས་པས་བདག་འཛིན་དང་ཆགས་སྡང་ཡུལ་འབུད་ཅིང་ཀུན་རྫོབ་་་
བྱང་ཆུབ་ཀྱི་སེམས་གནམ་ཞོད་ལྟར་གྲོས་པ་ཞིག་ལ་དེ་ལྟར་གསུངས་ཀྱིས།
ཉམས་ཀྱིས་འཆར་སྒོ་ངན་ངོན་ཞིག་ལ་སྙིགས་དུས་ཀྱི་བླ་མ་་ཅིག་གིས་ཐ་
71

མལ་གྱི་ཤེས་པར་ངོ་སྤྲད་ནས་ཕྱིས་སངས་རྒྱས་བྱོན་ཀྱང་བསྒྱུར་དུ་མེད་་་་ 
པའི་ཞན་པ་བཅས་པས་ཆོས་ཐམས་ཅད་ཁྱད་དུ་གསོད་པ། དུག་གསུམ་
གྱི་ཆགས་སྡང་དང་། དགྲ་གཉེན་གྱི་ཕྱོགས་འཛིན་དང་། ཟས་ནོར་གྱིས་
སྲེད་པ་དང་། ཀོ་ལོང་དང་རྣམ་རྟོག་སྔར་བས་ཀྱང་རགས་པ་དེ་ལྟ་བུའི་
ལྷ་མིའི་ལུས་ཙམ་ཡང་འཐོབ་མི་ནུས་
ནི་ས་དང་ལམ་བགྲོད་པ་ལྟ་ཞོག 
སོ། །དེ་ལ་དགོངས་ནས་བདེར་གཤེགས་ཟླ་འོད་གཞོན་ནུས། ཀུན་ལ་
བྱང་ཆུབ་ཀྱི་སེམས་འདི་གལ་ཆེ་སྟེ། འདི་དང་པོར་མཁོ་སྟེ་འདི་མེད་ན་
ཐེག་པ་ཆེན་པོའི་གྲལ་དུ་མི་ཚུད། བར་དུ་མཁོ་སྟེ་འདི་མེད་ན་རྟག་པ་ལ་
སོགས་པར་བཟུང་ན་ལམ་གོལ། ཐ་མར་མཁོ་སྟེ་མི་རྟག་པ་དང་སྟོང་པ་
དོན་གཅིག་ཡིན། ལས་དང་འབྲས་བུ་འདི་དང་པོར་མཁོ་སྟེ་ཚུལ་ཁྲིམས་
བར་དུ་མཁོ་སྟེ་སྒྱུ་མ་དང་རྨི་
རྣམ་པར་དག་ནས་ངན་འགྲོའི་སྒོ་ཁེག 
ལམ་ཙམ་དུ་ཚོགས་གཉིས་རྫོགས་པར་བྱེད་པ་ཡིན། ཐ་མར་མཁོ་སྟེ་ཀུན་
རྫོབ་མཐར་ཕྱིན་གཟུགས་སྐུ་རྣམ་གཉིས་ཡིན། - འདི་ཚོ་རྒྱུད་ལ་མ་ལྡན་
པའི་གཉུག་མ་རབ་རིབ་ཞིག་སྐྱེས་ཀྱང་ཡུལ་དང་ཉེ་དུ་ལ་ཆགས་ན་་་་་་
གཉུག་མ་དེས་མི་ཕན། མར་ལ་འགྲོ་བ་ལས་ཡར་ལ་མི་འགྲོ། ཚེ་འདི་ལ་
ཆགས་པར་མ་བྱེད། སྣང་གྲགས་ཀྱི་ཆོས་ཐམས་ཅད་སྒྱུ་མ་དང་རྨི་ལམ་
ལྟ་བུ་ཡིན་པར་ངེས་ཤེས་སུ་ཆུགས། བྱམས་དང་སྙིང་རྗེ་བྱང་ཆུབ་ཀྱི་
སེམས་སྦྱོངས། །ཞེས་བཀའ་བསྩལ་ཏོ། དེ་ལྟར་བྱང་ཆུབ་ཀྱིས་སེམས་
72

རྩལ་ཡོན་ཏན་དང་བཅས་པ་རྒྱུད་ལ་སྐྱེས་ཤིང་ཉམས་སུ་མྱོང་གས་་་་་༌་
སྔགས་ཀྱི་ལྷ་བསྒོམ་པ་དང་སྔགས་བཟླ་བ་དང་། མཆོད་གཏོར་དང་རླུང་ .
ཐིག་ལེའི་ལས་རིམ་རྣམས་མེད་པར་ཡང་ལམ་བགྲོད་ནུས་སམ་ཞེ་ན། ་
ནུས་པར་མ་ཟད་བླ་ན་མེད་པའི་སངས་རྒྱས་ཀྱང་ཐོབ་ནུས་ལ། བྱང་
ཆུབ་ཀྱི་སེམས་གཉིས་དང་མི་ལྡན་ན་གསང་སྔགས་ཀྱིས་ལས་རིམས་ཀྱིས་་
གར་ཡང་མི་སླེབ་པ་ནི་སྔར་བཤད་པ་ལྟར་ཡིན་ཏེ། བདག་གིས་སྐྱབས་
མགོན་རྒྱལ་བ་རཏྟཱ་དཱ་དང་མདོར་ན་ཁོ་བོ་ཅག་གི་ལུགས།་ ཕར་ཕྱིན་
ལམ་གྱི་གསང་སྔགས་ལས། མ་བརྟེན་ན་ཡང་སངས་རྒྱས་ཐོབ། དེ་ལ་
སྔགས་ལམ་ཐབས་མཁས་ཀྱིས། ཟིན་ན་འབྲས་བུ་མྱུར་བ་ཙམ། ཡིན་གྱི་
ཕ་རོལ་ཕྱིན་པའི་ལམ། ཟབ་མོ་སྤྲོས་དང་བྲལ་བ་དང་། །བྱང་ཆུབ་
སེམས་ལ་མ་བརྟེན་པར། །སངས་རྒྱས་ཐོབ་པར་མི་ནུས་སོ། །ཞེས་བསླུ་
བ་མེད་པའི་རྡོ་རྗེའི་གསུང་བྱོན་པ་ལྟར་རོ། འོ་ན་སངས་རྒྱས་པ་ལ་རྩི་ ་
རླུང་ཐིག་ལེ་སོགས་མ་དག་པའི་ཕུང་ཁམས་སྐྱེ་མཆེད་ཀྱི་སྣོད་བཅུད་སྦྱོང་
ཞིང་དག་མི་གོས་སམ་ཞེ་ན། དགོས་ཀྱང་སྤྲོས་བྲལ་གྱི་དོན་རྟོགས་ཤིང་
བསྒོམ་པས་དག་པ་ཡིན་ཏེ། སྤྲོས་བྲལ་ཉིད་ལ་མཉམ་བཞག་པས། །རྩ་
རླུང་ཐིག་ལེ་འཆིང་བ་དང་། །བདེ་ཆེན་ཡེ་ཤེས་བསྐྱེད་ནུས་ཏེ། །འཇིག་
རྟེན་པ་ཡིས་ཞི་གནས་ཙམ། །ཐོབ་ཀྱང་རླུང་རྣམས་འགག་པ་དང་། །
ལུས་ལ་བདེ་བ་འབྱུང་བ་བཞིན། །ཞེས་བྱ་བ་དང་། སྤྲོས་བྲལ་མ་ལུས་

རྟོགས་པའི་ཚེ། །ཕྱི་རོལ་སྣོད་ཀྱི་འཇིག་རྟེན་དང་། །ནང་དུ་རྡོ་རྗེའི་ལུས་
རྣམས་ཀྱང་། །ཡེ་ཤེས་ཉིད་འགྱུར་སངས་རྒྱས་སོ། །ཞེས་ལེགས་པར་
བཀའ་བསྩལ་པ་ལྟར་རོ། །ཚུལ་འདི་ཉིད་སངས་རྒྱས་དྭགས་པོ་ལྷ་རྗེའི་
རིང་ལུགས་བླ་ན་མེད་པ་སྟེ། ཞལ་སློབ་འཕགོས་ཆེན་རྣམས་ཀྱི་ཞུས་ལེན་
གྱི་སྐབས་སུ་དངོས་པོ་བསྒོམ་པས་རླུང་འདག་མི་འདག་ཞུས་པས་དག་་་་
གསུང་། ངོ་བོ་བསྒོམ་པ་དང་རླུང་རྩོལ་དངོས་བྱེད་པ་གཉིས་རླུང་དག་
གང་སླ་ཞུས་པས། ངོ་བོ་བསྒོམ་པས་སླ་གསུངས་སོ། དེ་ལ་འདིར་བསྟན་
གྱི་དོན་དམ་བྱང་ཆུབ་ཀྱི་སེམས་ཉིད་ཐ་མལ་གྱི་ཤེས་པ་བསྒོམ་པ་དང་་་་་
མདོ་ཕྱོགས་ཀྱི་གཞུང་ལུགས་ལ་གྲགས་པ་གཉིས་དོན་འདྲ་ཡང་བླ་མའི་་་་
མན་ངག་གིས་བརྒྱན་མ་བརྒྱན་དང་བྱིན་རླབས་ཀྱི་འཕོ་བ་ཡོད་མེད་ཀྱིས་
ཕྱེ་བའི་ཁྱད་པར་ཆོས་ཆེ་བ་ཉིད་ཀྱི་ཕྱིར། འདི་ནི་བསྟན་པ་མཐའ་དག་
གི་བཅུད་དུ་གྲུབ་པ་སྟེ་ཚེ་གཅིག་ལུས་གཅིག་ལ་མངོན་པར་རྫོགས་པར་་་་་
སངས་རྒྱས་པའི་གོ་འཕང་འཐོབ་བོ། ཐབས་ཤེས་ཀྱི་གཙོ་བོ་ངོས་བཟུང་
ཞིང་བརྩོན་འགྲུས་གོང་ལས་བརྩོམ་པའི་གནས་མི་ནོར་པར་བྱེད་པའོ།
ཞར་ལ་མཚན་བཅས་ཀྱི་ཚུལ་སྨོས་པ་ནི། དེ་ལྟར་སྟོང་ཉིད་སྙིང་རྗེའི་
སྙིང་པོ་ཅན་གྱི་དེ་ཁོ་ནས་སངས་རྒྱས་འགྲུབ་པར་འགྱུར་ཀྱང་། དེ་ཉིད་
ཀྱི་དྲོད་རྟགས་ཚེ་འདི་ཉིད་ལ་སྟོན་པར་བྱེད་པ་ལ་རྩ་རླུང་གི་རྣལ་འབྱོར་
ཅི་རིགས་པ་ཉམས་སུ་ལེན་པར་འདོད་པ་དག་གིས་ཕ་རྒྱུད་མཐའ་དག་

གི་སྙིང་པོ་རིམ་པ་ལྔའི་ཚུལ་དང་། མ་རྒྱུད་མཐའ་དག་གི་སྙིང་པོ་ནཱ་རོའི་
ཆོས་དྲུག་དང་། གཉིས་སུ་མེད་པའི་རྒྱུད་ཀྱི་རྒྱལ་པོ་མཆོག་མི་འགྱུར་གྱི་
རྫོགས་རིམ་ཡན་ལག་དྲུག་པ་སོགས་བཀའ་བརྒྱུད་རིན་པོ་ཆེ་ལས་ཡོང་པ་
དག་ཉམས་སུ་ལེན་པར་བྱའོ། །དེ་ནི་དབང་བཞིའི་ཚུལ་བཞིན་དུ་སྨིན་
པའི་དམ་ཚིག་དང་སྡོམ་པ་ལ་ཉེས་ལྟུང་མེད་པ། བསྐྱེད་རིམ་ལ་མཁས་
ཤིང་བཟླས་ནུས་ཚད་དུ་སྐྱོལ་བ། ཡོ་བྱད་ཚང་ཞིང་ལུས་ལ་རྒས་རྒུད་
དང་རྩ་སྐྱོན་མེད་པ་དེ་ལྟ་བུ་ཞིག་མ་གཏོགས་པ་བླུན་བསྒོམ་དུ་བྱས་པས་
དངོས་གྲུབ་དང་བྲལ་བའི་གེགས་འཇུག་པར་འགྱུར་རོ། །དེ་ལ་རིམ་ལྔ་
པ་དག་གིས་ནི་དབེན་པ་གསུམ་གྱི་རྩ་རླུང་དབང་དུ་བྱའོ། །ཉིན་པར་གྱི་
སྒྱུ་ལུས་དང་མཚན་མོའི་འོད་གསལ་ལེགས་པར་སྦྱོང་ནས་ཟུང་འཇུག་གི་
རྟོགས་པ་མངོན་དུ་བྱའོ། །རྨི་ལམ་དང་། བར་དོ་དང་འཕོ་བ་རྣམས་ནི་
ཡན་ལག་གོ །ཡང་དཔལ་ལྡན་ན་རོའི་ཆོས་དྲུག་གིས་གྲོལ་བར་འདོད་པ་
དག་གིས་ནི་གཏུམ་མོའི་འབར་འཛག་གི་སྦྱོར་བ་ལ་བརྟེན་ནས་ཕྱག་རྒྱུ་་་
ཆེན་པོའི་ཡེ་ཤེས་སྐྱེད་པར་བྱའོ། ཡེ་ཤེས་དེ་ཉིན་མོ་དང་མཚན་མོ་དང་ །
རྨི་ལམ་གྱི་འཁྲུལ་པའི་གཉེན་སོགས་འཁྱེར་བའི་ཕྱིར། སྒྱུ་ལུས་དང་། རྨི་
ལམ་དང་འོད་གསལ་སྦྱོང་ངོ་། །བར་དོ་དང་འཕོ་བས་བསུ་སྐྱེལ་དུ་བྱའོ།།
དེ་བཞིན་དུ་སྦྱོར་བ་ཡན་ལག་དྲུག་གི་སྒོ་ནས་ལམ་སྒྲུབ་པར་འདོད་པ་་་་
དག་གིས་ཀྱང་སོ་སོར་སྡུད་པའི་ཡན་ལག་དང་། བསམ་གཏན་གྱི་ཡན་
ཡ
ཁ་

ལག་དང་། སྲོག་རྩོལ་གྱི་ཡན་ལག་དང་། འཛིན་པའི་ཡན་ལག་དང་།
རྗེས་དྲན་གྱི་ཡན་ལག་དང་། ཏིང་ངེ་འཛིན་གྱི་ཡན་ལག་གི་ནན་ཏན་
བྱའོ། །འདི་དག་གིས་བསྒོམ་རིམ་ནི་བརྒྱུད་པ་སོ་སོའི་ཡིག་ཆ་རྣམས་ལ་
རྣམ་གྲངས་དང་བཤད་ཚུལ་མི་འདྲ་བ་མང་པོ་འབྱུང་བས་ཕྱོགས་གཅིག་་
ཏུ་མ་ངེས་ལ། སྤྱིར་རྫོགས་རིམ་གྱིས་ཟབ་ཁྲིད་རྣམས་སློབ་མའི་ཁམས་
དབང་དང་བསྟུན་ནས་བླ་མ་དམ་པས་རྗེས་སུ་གདམས་པ་ཞིག་ལ་རགས་ ་
ལས་ཀྱིས། ཁྲིད་ཡིག་ཏུ་བྲིས་པའི་ཁྲིགས་ཆག་དེ་རྐྱང་པས་གོ་མི་ཆོད་
པའི་ཕྱིར་རོ། ། བླ་མའི་མན་ངག་ལྟར་ཉམས་སུ་ལེན་པར་བྱའོ། ། བླ་མའི་
མན་ངག་དང་མི་བསྟུན་པའི་རང་གང་མོས་ཀྱི་ཡི་གེ་རེ་ལ་ཐེར་ཟུག་ཏུ་་་
བྱེད་པ་ནི་བླུན་པོའི་རྣམ་འགྱུར་རོ། །དེའི་ཕྱིར་དུ་བླ་མའི་མན་ངག་ཉིད་
ལ་སྙིང་པོར་བྱའོ། བརྒྱུད་པ་གེགས་མང་པོ་བསལ་བ་ནི། དེ་ལྟར་ཐབས་
ཤེས་ཟབ་མོས་སངས་རྒྱས་ཀྱི་གོ་འཕང་སྒྲུབ་པར་བྱེད་པ་ལ་དབང་པོ་་་༌
རྟུལ་པོ་རྣམས་ལ་ཐོག་མཐའ་བར་གསུམ་དུ་གེགས་དང་གོལ་སའི་བར་་་་་
ཆད་སྣ་ཚོགས་པ་ཞིག་ཡོད་པ་བསལ་ཤེས་ད་གོས་པ་ཡིན་ནོ། །དེ་ཡང་
རིགས་གཉིས་སུ་ཡོད་དེ། ་ ངོས་ཟིན་པར་སླ་ཞིང་ལུས་སེམས་བདེ་བར་
གནས་པ་དང་ལམ་གྱིས་བརྩོན་འགྲུས་བརྩམ་པའི་བར་ཆོད་མངོན་གྱུར་་་་
པ་དང་། ངོས་ཟིན་པར་དཀའ་ཞིང་ཐར་པ་དང་ཐམས་ཅད་མཁྱེན་པའི་
ལམ་བགྲོད་པ་ལས་ཉམས་ནས་ངན་འགྲོ་ལོག་པའི་ལམ་དུ་འཕེན་པའི་་་༌་
76 ་ ་

བར་ཆད་བག་ལ་ཞ་གཉིས་སོ། །དང་པོ་ལ་རྣམ་གྲངས་མང་ཡང་ལྔར་
བསྡུ་སྟེ། གཉེན་འདུན་ཕྱི་ཤོལ་གྱི་གེགས། བརྩོན་འགྲུས་སེམས་སློང་གི་
གེགས། ཉམས་ལེན་བྱིང་རྒོད་ཀྱི་གེགས། རྩྭ་ཐིག་རླུང་གསུམ་གྱི་གེགས།
ནད་གདོན་རྐྱེན་ངན་གྱི་གེགས་དང་ལྟར་འདུས་སོ། །དང་པོ་ནི། དེ་ལ་
ཐོག་མར་ཚེ་འདིའི་བྱ་བ་གཏོང་ཞིང་བྱང་ཆུབ་སྒྲུབ་པ་ལ་འཇུག་པའི་་་་་
དུས་སུ་གཉེན་ཚན་དང་དཔོན་དང་། འཁོར་འབངས་དང་། མཐུན་
བཤེས་དང་། གྲོགས་མཆེད་ངན་པ་དག་གིས་ཀྱང་གཤོལ་མ་འདེབས་
ནས་འོང་། དེའི་དུས་སུ་བློ་འགྱུར་ལྡོག་མེད་པ་གླང་པོ་ཆེ་སྨྱོན་པ་གཡུལ་
ངོར་འཇུག་པ་ལྟ་བུ་ཞིག་དགོས། དེ་ཡང་གཉེན་འདུན་གྱིས་གནད་ལ་
དབབ། - ཕ་མ་དང་འཁོར་འདབ་ཡུལ་འབྲོག་གིས་སྐྱོང་བྲན་ཐམས་ཅད་
ཀྱིས་ཁག་འགེལ། ཡང་ན་འཁོན་གྱི་སྡིག ཆོས་བརྒྱག་མི་བསྐུར་བ་སོགས་
བྱེད། ཡང་ཐབས་ཀྱི་བྱེད་ནས་ད་ཕྱིན་ཆོས་ལ་འགྲོ་འཇུག ད་རེས་སྡོད་
ཟེར་དུ་འོང་། གཞན་རྣམས་ཀྱིས་ཁྱོད་ཀྱི་སྒྲུབ་པ་མི་འཁྱོངས་སུ་གེགས་
དང་བར་ཆད་དུ་འགྲོ། དཀའ་སྤྱད་མི་ནུས་མཐུན་རྐྱེན་མི་འཛོམས།
སླར་ཡང་འཇིག་རྟེན་གྱི་ལས་ལ་འཇུག་ནས་མི་ཁའི་སྡུད་ཤིང་ཞིག་ལས་་་
མི་འོང་ཟེར་བ་སོགས་སྣ་ཚོགས་པས་གཤོལ་འདེབས་ཏེ། ཅོལ་ཆུང་
རྣམས་བློ་ཚུབ་ལོང་གི་འགྲོ། ཕལ་ཆེར་འདིར་ལྡོག་པ་ཡིན། སྤྱིར་གཉེན་
འདུན་གྲོགས་བཤེས་རྣམས་དང་གྲོས་བསྟུན་པ་ལ་ཆོས་ཚད་ལྡན་ཡོང་་་་་
 ༡༡

བའི་དཔེ་མེད། དེའི་ཕྱིར་འདིའི་ལྟ་བུའི་སྐབས་སུ་བླ་མའི་མན་ངག་དྲན་
པར་བྱ། གོང་མའི་རྣམ་ཐར་དྲན་པར་བྱ། བདག་ཚེ་རིང་ཡང་ཆོས་བྱེད་
ཐུང་ཡང་ཆོས་བྱེད། མཐུན་རྐྱེན་འཛོམ་ཡང་ཆོས་བྱེད་མ་འཛོམ་ཡང་
ཆོས་བྱེད། ནད་གདོན་བར་ཆད་ཀྱིས་གནོད་ཡང་ཆོས་བྱེད་མ་གནོད་
ཡང་ཆོས་བྱེད། མཐའ་འཁྱོལ་ཡང་ཆོས་བྱེད་མ་འཁྱོལ་ཡང་ཆོས་བྱེད།
ལམ་དུ་སོང་ཡང་ཆོས་བྱེད་མ་སོང་ཡང་ཆོས་བྱེད། གང་བྱུང་ཡང་ཆོས་
ཕྱོགས་སུ་མགོ་སྟོན་ནས་འཆི་བ་ཞིག་མི་བྱེད་རེ་སྙམ་དུ་བློ་ཐག་བཅད་་་་་
པས་གེགས་དེ་སེལ་ནུས་སོ། །ཐག་ཆོད་འདི་ནི་དུས་ནམ་ཡང་དགོས་སོ།
གཉིས་པ་ནི་རི་ཁྲོད་བསམ་གཏན་གྱི་སྒོ་བཅད་པའི་ཚེ་སེམས་བསློང་་་
མང་པོ་ཡོང་བས་གེགས་སུ་འགྲོ་ཉན་ཡོད་དེ། བདག་དམ་བཅའ་རིང་
དྲག་པར་འདུག་སྙམ་པ་དང་། དགེ་སྦྱོར་གྱི་འཕྲོ་སྟོར་བ་དང་། སྙིང་མི་
དགའ་བ་དང་། བདག་ལ་གེགས་ཆེན་པོ་ཡོང་བར་འདུག་སྙམ་དུ་རྟོག་
པ་ཟ་བ་དང་། སྐྱེ་བ་དང་། འཇིགས་པ་དང་། གཉིད་མི་ཁུག་པ་དང་།
བློ་མི་ཕེབ་པ་སོགས་ཡོང་བ་ནི། ཕ་ཆེར་གཅིག་པུར་སྡོད་མ་མྱོང་བའི་
དོན་དང་ཉམས་ཀྱི་སློང་ཡིན་པར་སྔོན་གྱི་དམ་བཅའ་དྲན་པར་བྱ།
ཉམས་སུ་ངོ་ཤེས་པར་བྱ་བ་དང་། བླ་མའི་མན་ངག་བསྒོམ་པས་ཅི་ཞིག་ .
ལྟར་ན་དགེ་སྦྱོར་རྐང་ཚུགས། བློ་རྣལ་དུ་ཕེབ། སེམས་ཅན་ཀྱིས་ཁུ་
འཕྲིགས་རང་སར་ཞི་བར་འགྱུར་རོ། འདིའི་དུས་ནས་བཟུང་སྟེ་ལྷ་

འདྲེའི་གཟུགས་ལྟ་བུ་མཐོང་བ། སྒྲ་སྣ་ཚོགས་གྲགས་སྙམ་བྱེད་པ་དང་། །
འགའ་ཞིག་ལ་ལུང་བསྟན་འདྲ་དངོས་ཉམས་རྨི་ལམ་དུ་འབྱུང་བ་དང་།
སེམས་ལ་འཆར་སྒོ་སྣ་ཚོགས་པ་འོང་བ་རྣམས་ཀྱང་སྔར་བཤད་པའི་་་་༌་
ཉམས་སྣ་ཚོགས་ཀྱིས་སྐྱོང་ཐབས་ཤེས་པས་རང་སར་ཞིའོ། འདི་རྣམས་
ལ་ཁ་ཅིག་ཡོན་ཏན་དུ་བཟུང་བ་དང་།། ཁ་ཅིག་གིས་གདོན་དུ་འཁྲུལ་
ནས་ལྷ་བསྒོམས་སྔགས་བཟླས་བྱེད་པ་གཉིས་ཀའང་བླ་མའི་མན་ངག་་་་་
དང་བྲལ་བའི་འཁྲུལ་ལས་ཡིན་ཏེ་འཆར་སྒོ་འདི་ཐམས་ཅད་ལ་བཟང་་་་
ངན་གྱི་གཏད་སོ་ཅུང་ཟད་ཀྱང་མེད་དོ། །འདི་ནི་སྒྲུབ་པ་ལ་ཐོག་མར་ཞུགས་པ་
རྣམས་ཀྱི་དབང་དུ་བྱས་ལ། ཡང་རྣལ་འབྱོར་པ་ཁ་ཅིག་ལ་ལས་ཀྱི་སློང་དང་ལམ་རྟགས་སམ་
ཉམས་ཀྱི་བྱེ་བྲག་ལ་བསྒྲུབ་ཡུན་རིང་དུ་བྱས་པ་རྣམས་ལའང་། སེམས་སློང་གིས་རིགས་བསམ་
གྱིས་མི་ཁྱབ་ཡོང་རྒྱུ་ཡོད་པས་དེ་ལ་བླ་མའི་མན་ངག་ལྟར་བསྒོམ་པ་ནི།: གྲུབ་ཐོབ་ཀྱི་རྒྱལ་པོ་ཨོ་
རྒྱན་པས། ་ ཡང་ཕྱི་ནང་བར་གསུམ་གྱི་རྐྱེན་ཅི་རིགས་པ་ལ་བརྟེན་ནས་ཁམས་ནང་དུ་འདུས་ཏེ་
ཤེས་པ་འཚུབ་སྙིང་མི་དགའ་བས། མལ་དུ་བསྡད་ནས་བླ་དབྱེ་རུ་ཐོད་སྙིང་འདོད། བླ་དབྱེར་
ཐོན་པ་དང་དེར་ཡང་མི་ཚུགས་པར་བྱ་སྙི་ལ་ཟིན་པ་བཞིན་ནམ། སྤྱང་ཀི་གལ་ལོ་ཟིན་པ་བཞིན་
དུ་ཅི་བྱས་ཀྱང་མ་བདེ་བའི་ཉམ་བྱུང་ན། སྔར་གྱི་གྲུབ་ཐོབ་གོང་མ་རྣམས་ལའང་རྐྱེན་སྣང་དྲག་
པོ་དེ་འདྲ་ལ་བརྟེན་ནས་འགྲུབ་པ་ཐོབ་ཤ་སྟག་ཡོད་པས། དེ་ཉིད་ལ་སྐྱོན་དུ་མི་ལྟ་བར་མེ་དྲོན་་
པོ་འབར་བའི་སྔོན་ལ་དུ་བ་ཡོང་བའི། ཆུ་ཁོལ་བའི་སྔོན་དུ་རླངས་པ་འོང་བ་བཞིན་དུ་ཏིང་ངེ་
འཛིན་ཐོགས་ཡོང་བའི་སློང་དུ་ངོས་བཟུང་ནས་ན་ཚའི་སྙིང་རླུང་བཟོད་གླག་མེད་པའི་ངང་་་་
ཉམས་ལེན་གྱི་འཐིག་བྱས་ཏེ། ཐ་མལ་པ་ལྟར་རྗེས་སུའང་མི་འབྲངས། ཐེག་པ་འོག་མ་ལྟར་སྤོང་
ཡང་མི་སྤོང་། བློས་བཟོ་བྱས་ནས་འདི་ཆོས་སྐུ་ཡིན་ཡེ་ཤེས་ཡིན་སྙམ་པའི་ངེས་ཤེས་ཀྱང་མི་བྱེད་
79

པར་རྐྱེན་དྲན་པོ་དེ་རང་གི་སྟེང་དུ་ལྷོད་ཀྱི་གློད་ག་ནས་བཅས་བཅོས་མེད་པར་འཛིན་མེད་དུ་་་་
འཇོག་པ་ཡིན། སྙིང་རླུང་ལ་སོགས་པ་གང་མ་བདེ་བ་དེ་རང་ལ་ཉམས་ལེན་གྱིས་ངོ་རི་བྱས་ནས་
དེ་ལས་གཞན་པའི་རྟོགས་པས་མ་བསླད་པར་ལྷོད་མེད་ཤིག་གེར་འཇོག་པ་ཡིན། དེ་ལྟར་ཉམས་
སུ་བླངས་པས་དེར་སྙིང་རླུང་ལ་སོགས་པའི་རྐྱེན་སྣང་དེ་ལ་གཞི་རྩ་མེད་པར་རྐྱེན་སྣང་དེ་ཉིད་མ་
སྤང་གནས་སུ་དག་སྟེ། སྙིང་རླུང་འདིས་ཟུག་ཟེར་དེ་རང་ལ་ངོས་བཟུང་གང་ཡང་མེད་པར་ཕུལ་
• གྱི་འགྲོ་བ་ཡིན། དེ་ལྟ་བུའི་རྐྱེན་སྣང་གིས་བདེ་གཤེགས་པའི་དུས་སུ་བྱང་ཆུབ་ཀྱི་སེམས་བསྒོམ་
པའམ། བསྐྱེད་རྫོགས་གྱི་དམིགས་པའམ། བདེ་གསལ་མི་རྟོགས་པ་ལ་སོགས་པ་རྣམས་ལ་ཡང་ན་
རྗེས་སུ་ཤོར་བ་ཡིན་པས། རྐྱེན་སྣང་དེ་རང་གིས་སྟེང་དུ་སྡོད་ཟུག་པ་ཞིག་དགོས། དེ་ལྟར་རྐྱེན་
རང་གིས་སྟེང་དུ་རི་བཙུགས་པ་བཞིན་བསྡད་པས་ཡུན་རིང་པོར་མི་ཐོག་པར་སེམས་ཟུག་དེ་རང་
སོ་མ་ཉམས། མདོག་མ་བསྒྱུར་བར་ཕྱག་རྒྱ་ཆེན་པོར་ཀྲང་གིས་འཆར་བ་ཡིན་གསུངས་མཆན་
ཡིན། བདེན་མེད་ཀྱིས་བརྫུན་རིས་ཡིན་པས་གང་ལའང་མ་ཆགས་མ་ཞེན་
མི་སྤང་མི་སྒྲུབ་པར་ཕྱག་རྒྱ་ཆེན་པོ་དེ་ཉིད་ལས་མཉམ་པར་བཞག་པ་་་་
ལས་གཞན་པའི་གེགས་སེལ་ཟུར་བ་ཅི་ཡང་མི་དགོས་སོ། གསུམ་པ་ནི།
ཉམས་ལེན་སྐྱོང་བཞིན་པའི་འཕྲོ་ལ་མཉམ་བཞག་དང་གོ་རྟོག་གིས་་་་་་
འགྱུར་ལྡོག་བྱེད་པ་དང་། ཐེ་ཚོམ་དང་ཡིད་གཉིས་ཕྲ་མོ་ལངས་ནས་
ཉམས་སྐྱོང་མི་བདེ་བ་དང་། ཡང་སྔར་ཉམས་ལེན་མཐོན་པོ་ཡོད་པར་
རློམས་ཀྱང་རི་ཁྲོད་གཉེན་པོར་གཅིག་པུར་བསྡད་ཙམ་ན་རེ་དོགས་དང་་
ཁུ་ཝི་མང་པོ་དང་། རེས་འགའ་སེམས་བྱིང་རྨུག་སེལ་མི་ཐུབ་པ་དང་།
རེས་འགའ་འཕྲོ་རྒོད་མནན་གྱིས་མི་ནོན་པ་ལྟ་བུ་འབྱུང་སྟེ། དེ་རྣམས་
ལ་ལྷ་བསྒོམ་སྔགས་བཟླས་ཀྱི་མི་ཕན། རླུང་བཟུང་འཕྲུལ་འཁོར་དང་
80 ་ ་ ， ་

དམིགས་པའི་བསྒྱུར་སོ་མང་པོའི་ཁ་ན་མེད། བླ་མ་དམ་པའི་ཞལ་མཇལ་
ཞིང་དྲི་རྟོགས་ཕུལ་ནས་ཅི་གསུང་ཚད་མར་འཛིན་པའི་སྒོ་ནས་ཉམས་སུ་
བླངས་པས་བྱིང་རྒོད་སོགས་ཉམས་དེ་རྣམས་ཡོན་ཏན་དུ་འཆར་རོ། །དེ་
མ་གྲུབ་ན་བླ་མའི་ཆོས་གཉེར་སློབ་མ་ཉམས་ཅན་ལ་རྩད་གཅོད་དགོས་་་
སོ། །འདིའི་དུས་གསུམ་རང་ཉིད་ཀྱིས་སྒོམ་སྐྱོན་དེ་བླ་མ་དང་ཆོས་
གཉེར་སོགས་ལ་ཞུ་བ་དེ་ངོ་ཚའོ་སྙམ་པ་དང་། ཞུས་ཀྱང་ངའི་གེགས་
འདི་འདྲ་ལ་བསལ་རྒྱུ་མི་རྙེད་དམ་སྙམ་པ་དང་། དེ་ལ་སོགས་པའི་རྟོག་
ལོག་ཤར་ན་ཉམས་དེ་དག་གེགས་སུ་ཁྲིད་པའི་བདུད་ཀྱིས་ཆོ་འཕྲུལ་ཡིན་
པས་བླ་མ་སོགས་ལ་མྱུར་དུ་ཞུ་དགོས་སོ། །བླ་མས་ཞལ་གདམས་གནང་
བ་རྣམས་ཀྱང་ང་རང་ལ་སེམས་གསོ་མཛད་པ་ཡིན། དོན་ལ་ངའི་རྒྱུད་
ལ་ཡོན་ཏན་ཅུང་ཟད་ཀྱང་མེད་པས་བསྒོམ་གྱི་སྐལ་བ་མེད་དོ་སྙམ་པ་་་
དང་། བླ་མའང་འདོད་ཆགས་དང་ཞེ་སྡང་དང་གཏི་མུག་དང་ང་རྒྱལ་
དང་ཕྲག་དོག་དང་སེར་སྣ་དང་གཡོ་སྒྱུ་ཅན་དུ་མཐོང་ཞིང་ངོས་སྤྱོད་་་་་
མཛད་པ་ཀུན་ཀྱང་སེམས་གསོ་དང་མགོ་སྐོར་དུ་གོ་ན་ནི་བྱ་ཐབས་མེད་་
པས་དེ་ལྟར་མ་སོང་བ་གལ་ཆེའོ།། ཡང་རྣལ་འབྱོར་པ་གོ་རྟོགས་རྒྱ་ཆེ་
བའི་དབང་རྣོན་རྣམས་ལ་ནི་ཞལ་གདམས་ཀྱི་ཡི་གེས་ཀྱང་བསྒོམ་སྐྱོན་་་
སེལ་ཐུབ་པས་འདིར་ཡང་ཉམས་ལེན་སྐྱོང་ཐབས་ཀྱི་སྐབས་སུ་གླུ་རུ་་་་་
གདམས་པའི་ལུང་དྲངས་ནས་མཚན་གྱིས་གསལ་བཏབ་ཡོད་པ་ལྟར་་་་་

བསྒོམ་པས་མ་བདེ་བའི་འཕྲང་མང་པོ་སེལ་ཐུབ་བོ། །བཞི་པ་ནི། རྩ་
རླུང་ཐིག་ལེའི་གེགས་རྣམས་ནི། རིམ་ལྔ་དང་། སྦྱོར་དྲུག་དང་། ཆོས་
དྲུག་ལ་གནད་དུ་བསྣུན་པ་རྣམས་མ་གཏོགས་པ་ཕྱག་རྒྱ་ཆེན་པོ་བསྒོམ་་་
པ་རྣམས་ལ་མི་འོང་ཞིང་། གེགས་དེ་རྣམས་ཀྱི་ངོས་འཛིན་དང་བཅོས་
ཐབས་ནི་ཤིན་ཏུ་མང་བ་སྟེ། རྗེ་རང་བྱུང་བའི་སྨན་བཅོས་དང་། རྒྱལ་
བ་ཨོ་རྒྱན་པའི་བསྙེན་སྒྲུབ་སོགས་ལྟར་བྱ་སྟེ། འདི་ནི་རྩ་རླུང་ལ་མྱོང་བ་
དང་ལག་ལེན་ཡོད་ན་རང་གཞན་སུས་ཀྱང་བཅོས་ནུས་སོ། ། །ལྔ་པ་ནི་
ལུས་ལ་ནད་གདོན་དྲག་པོས་ཐེབ་པ་སོགས་ཀྱིས་རྐྱེན་རྣམས་ནི་དང་པོ་་་
པ་ཁོ་ནའི་གེགས་མ་ཡིན་ཏེ། རྗེ་མི་ལས། སྐྱེ་རྒ་ན་འཆི་ཆུ་བོ་བཞི། །
གཅིག་ལ་མི་ཚད་ཀུན་ལ་འོང་། །ཞེས་གསུངས་པ་ལྟར་འཁོར་བ་པ་སྤྱིའི་
ཆོས་ལུགས་ཡིན་ནོ། །འོན་ཀྱང་དངོས་གྲུབ་ཐོབ་ཀ་ལས་ངན་སློང་བའི་
ནད་དྲག་པོའམ། མི་ཁ་གཏམ་ངན་ནམ། ལྷ་འདྲེའི་ཆོ་འཕྲུལ་ལྟ་བུ་ཞིག་
ཡོང་ངོ་། །ཞེས་བཀའ་བརྒྱུད་ཁ་ཅིག་གསུངས་ཀྱང་། དངོས་གྲུབ་ཐོབ་
ཚད་ལ་དེ་ལྟར་འོང་བ་མ་ངེས་ཤིང་། ནད་གདོན་དང་གཏམ་ངན་བྱུང་
ཚད་སློང་ཡིན་པར་ཡང་མ་ངེས་སོ་གང་ལྟར་ནའང་བདེ་སྡུག་འབྱོར་རྒུད་
ལེགས་ཉེས་ཐམས་ཅད་བྱང་ཆུབ་ཀྱིས་ལམ་གྲོགས་སུ་འཁྱེར་དགོས་པས་་་་
ནད་ལམ་དུ་སློང་བ་ལ་མཁས་པར་བྱའོ། .ལམ་དུ་སློང་མི་ནུས་པར་
བཅོས་པ་ལ་རྩ་རླུང་གིས་ནུས་པས་བཅོས་པ་དང་། དམིགས་པས་བཅོས་

པ་དང་། མ་ཅིག་གིས་གཅོད་བསྐོར་གྱིས་བཅོས་པ་དང་། སྨན་གྱིས་
བཅོས་པ་རྣམས་ལ། ་ ལམ་དུ་མ་བསླངས་པ་དང་བཅོས་པའི་ཕྱོགས་ནས་
ཁྱད་པར་ཅུང་ཟད་ཀྱང་མེད་དོ། །དེ་ལ་རླུང་བཟུང་འཕྲུལ་འཁོར་གྱི་རྩ་
རླུང་གིས་གེགས་ད་ངོས་སེལ་བ་ཙམ་མ་གཏོགས་པ། རླུང་འཁྲིས་བད་
ཀན་གྱི་འཕེལ་ཟད་སྙམ་ཐུབ་པ་དེང་སང་མེད་པ་འདྲའོ། དམིགས་པས་
བཅོས་ཤེས་ན། རིམ་གྲོ་སྨན་སྤྱད་མི་འཛོམས་པའི་བྱ་བྲལ་དང་། རི་ཁྲོད་
ཐག་རིང་བ་ལྟ་བུ་ལ་ཕན་ཡོན་ཆེ་བ་ཙམ་མ་གཏོགས་ནད་ལམ་སློང་གིས་
གོ་ཅི་ཡང་མི་ཆོད་དོ། །དམིགས་སྐོར་རྣམས་ནི་ཀར་འབྲི་འབྲུག་གསུམ་
གྱིས་མན་ངག་གི་དམིགས་འབུམ་དུ་མ་ཞིག་སྣང་སྟེ། ཚུལ་བཞིན་ཤེས་
པའི་ནུས་ལྡན་འདྲ་མ་གཏོགས་གཞན་གྱིས་བྱས་ཀྱང་ཕལ་ཆེར་བཤད་་་་་
ཚོད་ཙམ་མི་ཡོང་ངོ་སྙམ་མོ། །འོ་ན་ན་བ་ལམ་དུ་སློང་བ་དེ་ཅི་ལྟ་བུ་ཞེ་
ན། དེ་ནི་ཀུན་རྫོབ་བྱང་ཆུབ་ཀྱིས་སེམས་ཀྱིས་ལམ་དུ་སློང་བ་དང་།
ཕྱག་རྒྱ་ཆེན་པོའི་མཉམ་བཞག་གིས་ལམ་དུ་སློང་བ་གཉིས་ཡིན་ནོ། །
དང་པོ་ནི་ཇོ་བོ་རྗེ་ལ་རྒྱ་གར་འཕགས་པའི་ཡུལ་གྱི་བྱང་ཆུབ་སེམས་ཀྱི་་་
བདག་པོ་མགོན་པོ་གསེར་གླིང་པས་གདམས་པ་ལྟར་བརྗོད་པར་བྱ་བ་ལ།
དེ་ཡང་བདག་ཏུ་འཛིན་པའི་མ་རིག་པ་ལ་བརྟེན་ནས་ལུས་སྲོག་ལོངས་་་
སྤྱོད་ལ་གཅེས་འཛིན་གྱིས་ཆགས་སྡང་དྲག་པོ་བསགས་པའི་མཐུས་སྤྱིར་་་་
ཡང་འཁོར་བའི་འཆིང་བ་མཐའ་དག་དང་། སྒོས་ལུས་འདིའི་སྟེང་གི་
83

སྡུག་བསྔལ་དང་ཉོན་མོངས་ཐམས་ཅད་བྱུང་བར་སྟོན་པ་ནི། ལུས་དང་
སྲོག་ལ་མི་ལྟ་ཞིང་། - །རྒྱལ་སྲིད་བྱ་དགའ་མི་བསྟན་པར། །དཀའ་སྤྱད་
བཟོད་པ་གོམས་པ་ཡིན། །དཔའ་བོ་དེ་ལ་ཕྱག་འཚལ་ལོ། །གཏམ་འདི་
ཉོན་དང་བདག་འཛིན་ཅན། །ལས་འདི་སོམ་དང་ཁུར་པོ་ཅན། །སྐྱེ་བ་
གཏན་གྱི་སོ་ནམ་དེ། །ཚེ་ཐུང་འདི་ལ་སྒྲུབ་དགོས་ན། །ལོང་ཡོད་བརྟེན་
པའི་སྙིང་མེད་པོ། །གདོན་འདི་གང་གིས་བསླབས་པ་ཡིན། །སྔར་ཡང་
སྐྱིད་འདོད་ཆེས་པས་ཕུང་། །ད་ལྟ་ཡིན་མིན་ཟུར་འགོ་རག །ད་རུང་
གཤིས་ངན་མ་སྤང་ན། །རྒྱུད་འདིས་ཤིན་དུ་ཕུང་བར་བྱེད། །ད་རུང་ ་
གཞན་དོན་མ་བསམ་པར། །ང་དགོས་འབའ་ཞིག་བརྟེན་བྱས་ནས། །
རང་གཞོན་ཐམས་ཅད་མགོ་བསྐོར་ནས། །མནར་མེད་གནས་སུ་ངེས་
པར་འཇུག །ཚེ་འདིས་ཁ་འཛིན་ཤགས་འདེབས་ཀྱིས། །འདྲེ་ལྡོག་ཟུར་
མགོ་སུ་ལས་རག ། ན་ཚ་སྡུག་བསྔལ་སུ་ལས་ཆེ། །གཟེར་ཟུག་སྨྲེ་སྔགས་
གནམ་དུ་འཐབ། །ཚ་གྲང་སྡུག་བསྔལ་དམྱལ་བ་འདྲ། །དབུལ་འཕོངས་
སྡུག་བསྔལ་སུ་ལས་ཆེ། །བཀྲེས་སྐོམ་འཇིགས་སྐྲག་ཡི་དྭགས་འདྲ། །ཞེ་
སྡང་གདུག་རྩུབ་སུ་ལས་ཆེ། །དུག་སྦྲུལ་ཁྱི་སྨྱོན་ཉིད་དང་མཚུངས། །ཡོད་
ན་ཡོད་པས་བསྐྱོང་ཕྱིར་སྡུག. །མེད་ན་མེད་པས་ཚོལ་ཕྱིར་འཁྱམ། །གང་
ལྟར་བྱས་ཀྱང་སྡུག་བསྔལ་གཡོ། །ཇི་ལྟར་བྱས་ཀྱང་སྐབས་དོན་སྟོར། །རྩ་
བ་བདག་འཛིན་ཆེས་པས་ལེན། - །སྡུག་སྲན་སྙིང་རུས་ཆུང་བས་ལེན། །
84 、

བྱམས་པའི་ཞིང་ས་རལ་བས་ལན། །སྙིང་རྗེའི་རྩ་བ་ཆད་པས་ལེན། །
སེམས་བསྐྱེད་དགེ་བ་སྟོར་བས་ལན། །མ་རབས་གྲོགས་ལ་བརྟེན་པས་
ལན། །དེ་རྣམས་ཐམས་ཅད་འདས་པའི་ཆོས། །མདུན་མ་བརླག་ཟིན་
ཡར་ལ་ཆོད། །ཅེས་གསུངས་སོ། །དེས་ན་འཁོར་བའི་ཕུང་རྩ་བདག་གིས་
ལུས་སྲོག་གཅེས་འཛིན་གྱི་འཆིང་བ་འདི་ཡིན་པར་ཤེས་པའི་སྒོ་ནས་སྤྱིར་
བདག་འཛིན་སྨྲ་ཕབ་པ་ནི། ་ ད་ནི་སུ་ལའང་རེ་མ་ཆེ། ། ཕྱི་ནང་གང་
ལའང་དོགས་མ་འཆའ། །དོན་མེད་རྟོག་པ་སྔོན་མ་བསུ། །སྔར་འདས་པ་
ཡིས་རྗེས་མ་དཔྱོད། །བདག་འཛིན་བྱེད་རེ་ཞེ་མནའ་སྐྱོལ། །ངན་ཤག་
འདེབས་རེ་ཞེ་མནའ་སྐྱོལ། །ཇོ་བོ་སེམས་ཅན་མར་སོམ་ལ། །སྡུག་བྱུར་
རང་གིས་སྙིང་ལ་ཁུར། །བྱུར་ཁ་ཐམས་ཅད་རང་ལ་ལོང་། །བྱུར་ཤིན་
ཐམས་ཅད་སྙིང་ལ་ཁུར། །ཁྲེལ་ལྟས་ཆེན་པོ་རང་ལ་གྱིས། །སོམ་ཞིག་
སོམ་ཞིག་འཇིགས་པར་སོམ། །བཟློག་གཅིག་སྔར་བྱས་ལས་ལ་བཟློག །
དེ་ལྟར་ཉོན་མོངས་རབ་ཚོད་ལ། །ཕྱིན་ཆད་དུས་སྐབས་ཐམས་ཅད་དུ། །
འདི་ཡིས་སྡུག་ཁ་མ་བཟུང་ཞིག །འདི་ཡིས་ཤུགས་ངན་མ་འདེབས་
གཅིག །འདི་ཡིས་བྱ་དགའ་མ་བསྒྲུབ་གཅིག །ང་ཡིས་གཅེས་མིང་མ་
བཏབ་གཅིག །ལས་ངན་སོགས་ན་ཁྲོམས་དུ་སྒྲོག །ང་བོ་བྱེད་ན་ཁ་སྨྲ་
ཕོས། །ནང་དབྱེན་གྱིས་ལ་ནང་ཚངས་ཤིག །སྤྱོད་ངན་དགུག་ལ་ཐོ་ལེས་
ཐོབ། །གཙང་རྟོགས་སྐྱེས་ཚེ་མཛེ་རོ་གཏུལ། །གདོན་རྟོག་སྐྱེས་ཚེ་གཉན་
35

དགུ་འགྲིམས། །སྐྱུག་བྲོ་སྐྱེས་ཚེ་རྣམ་ཁྲག་འཇིབ། །ཁ་རྒྱང་མ་ཆེ་བདག་
འཛིན་ཐུལ། །བྱིན་རླབས་མ་ཞུ་འདྲེ་ལ་བྱིན། །མཐུ་པོ་ཆེ་ལ་བློ་མི་གཏད།།
མོ་བོན་དག་ལ་བློ་མ་དབབ། །དྲག་སྔགས་དག་ལ་བློ་མ་གཏད། །རྫས་
དང་ལིང་ག་རང་ལ་གྱིས། །ཞེས་གསུངས་པ་ལྟར་ཐག་ཆོད་ཀྱི་ངར་
འཛོམ་པ་གཅིག་བྱ་དགོས་ཏེ་བདག་འཛིན་གྱིས་རྒྱ་རི་ཅན་གྱི་ཆོས་པ་ལ་་
ཐར་ལམ་ཇི་ལྟར་སྲིད། བྱེ་བྲག་ཏུ་ནད་གདོན་གྱིས་བཏབ་པ་ན་སྔོན་གྱི་
ལན་ཆགས་བསླུ་བ་མེད་པས་འདོད་ཐོག་ཏུ་ཁྱེར་ནས་ཉམས་སུ་ལེན་པར་
བྱ་སྟེ་དེའི་ཚུལ་ནི། འདྲེ་གདོན་ནད་ཀྱི་བཏབ་པ་ལ། །རྡོ་རྗེ་འཛིན་པ་ལ་
སོགས་པ། །ཁྲོ་བོ་ཐམས་ཅད་ཕྱིར་ལ་ཁྱེད། །མ་ཧཱ་ཀཱ་ལ་ལ་སོགས་པའི། །
གཏུམ་པོ་ཐམས་ཅད་ཕར་ལ་ཁྱེད། །ང་ནི་དེ་རིང་ལན་ཆགས་འཇལ། །
བསྲུངས་སྐྱོབ་ར་མདའ་སྦྲན་རེ་ཤི །དེ་རིང་འཁོར་འདས་ཤན་ཤུན་
འབྱེད། །འདུས་གཅིག་འདུས་གཅིག་ཤ་ཟ་དང་། །དབུགས་ལེན་ཐམས་
ཅད་རྩ་འདིར་འདུས། །བཤའ་བཞུར་རོག་ལ་སླེབ་པར་གྱིས། །ཤ་བགོས་
རྣམས་ལ་སླེབ་པར་ཤོག ། ཁྱེད་རྣམས་ང་ཡིས་ཕ་མ་ཡིན། །བུ་ཡི་ཤ་ཁྲག་
རོལ་དུ་ཤོག །ཁྱོད་ནི་དྲིན་ཅན་ཕ་མ་སྟེ། །དེ་རིང་བཟང་ལན་ལེན་དུ་
ཤོག །སྔོན་ཆད་ལུས་འདི་གཅེས་པར་བཟུང་། །རྒྱུ་དེས་རུང་ད་འཁོར་
བར་འཁྱམས། །སྔོན་ཆད་བྱ་དགའ་རོང་གིས་ཁྱེར། །རྒྱུ་དེས་ད་རུང་ན་
ཚས་བཏབ། །སྔོན་ཆད་གནོད་པ་གཞན་ལ་བཏབ། །རྒྱུ་དེས་ཁུར་པོ་རི་
86

བས་ལྗི། །སྔོན་ཆད་བྱས་པའི་འགྱོད་ལུགས་ལ། །ད་ནི་ཁུ་ཕྲུག་ཟ་རེ་ཤི །
སྔོན་ཆད་བདག་འཛིན་བསྲུངས་བསྲུངས་ནས། ། ཁ་ཙམ་ཚིག་གིས་
སྐྱབས་འགྲོ་དྲན། །ད་ནི་སྐྱབས་གསུམ་མཐུ་ཆེ་ཡང་། །ང་བདག་འདི་ཡི་
རྒྱབ་མ་བྱེད། །ཕུང་བྱེད་འདིའི་རྟིང་མ་ལྕི། །གལ་ཏེ་ཐུགས་རྗེའི་སྐྱོབ་
བྱེད་ན། འཛིན་པ་ནང་དུ་བརླག་པར་གྱིས། །གཟུང་བ་ཕྱི་རུ་རླག་པར་
གྱིས། །ཆགས་སྡང་ནང་དུ་བརླག་པར་གྱིས། །ཕྱིས་འདི་ལྡང་པ་མེད་པར་
གྱིས། །ད་ནི་ལན་ཆགས་སྟོན་མོ་འགྱེད། །མགྲོན་རིགས་སྲིད་རྩེ་མན་ཆད་
ནས། །དམྱལ་ཁམས་བཅོ་བརྒྱད་ཡན་ཆད་ན། །ལུས་དང་ལོངས་སྤྱོད་བྱ་
དགའ་དང་། །དབུགས་དང་མདངས་དང་གཟི་བརྗིད་རྣམས། །གང་ལ་
དགོས་པ་ཐམས་ཅད་འདུས། །བགེགས་རིགས་སྟོང་ཕྲག་བརྒྱད་ཅུ་ཤོག །
ཐོག་མེད་དུས་ནས་གཅེས་བཟུང་བའི། །ཤ་ཁྲག་འདི་ལ་དགའ་བས་རོལ།།
ལན་ཆགས་ཟོ་ལ་ཕྱིར་མ་བསྙགས། །གདོན་རིགས་སྟོང་ཕྲག་ཉི་ཤུ་ཤོག །
བྱིས་པའི་གདོན་ཆེན་བཅོ་ལྔ་ཤོག །གནོད་སྦྱིན་ཤ་ཟ་འབྱུང་པོ་ཤོག །ཕོ་
བདུད་བདུད་ཀྱི་ཕོ་ཉ་ཤོག །མོ་བདུད་ལས་ཀྱིས་སྲིན་མོ་ཤོག། །ཕོ་བདུད་
རྒྱལ་འགོང་ས་བདག་ཤོག །ཐམས་ཅད་འདིར་ཤོག་ཤ་ཁྲག་རོལ། ། སྤྱི་བོ་
ཚངས་པའི་བུག་ག་ནས། །རྐང་མཐིལ་སེན་མོ་ཡན་ཆད་ལ། །ཁོ་བོས་
ཆགས་ཞན་མི་བྱེད་ཀྱི། །ཐམས་ཅད་བག་ཕོབས་ཚིམས་པར་ཟོ། །ཤ་ཟོ་
ཁྲག་འཐུང་རུས་པ་མུར། །མགོ་བོ་ཡན་ལག་དོན་སྙིང་ཁྱེར། ། ལྷུ་ཚིགས་
87

ནང་གྲོལ་དོན་སྙིང་ཁྱེར། །མདོར་ན་ཀློད་ལྤགས་ལ་སོགས་པ། །ལུས་
འདིའི་ཕྱི་ནང་ཐམས་ཅད་ལ། །བཟའ་ཉན་བཅའ་ཉན་ཐམས་ཅད་པ། །
ཁུ་འཕྲིག་མ་ཟ་ཚིམས་པར་རོལ། །ཞི་བར་གྱིས་ཤིག་བརླག་པར་གྱིས། །
ཕུང་བར་གྱིས་ཤིག་རྩ་བ་ཆོད། །ཆོམ་ཆོམ་མྱོག་མྱོག་བདག་ལ་ཡ། །ཤག་
ཤག་ཚལ་ཚལ་བདག་ལ་ཡ། །རྦད་རྦད་ཐུམ་ཐུམ་བདག་པ་ཡ། །ཧཱུྃ་ཛ
ཕྱིས་འདི་མེད་པར་གྱིས། །འཁོར་ལོའི་འཁོར་ལོ་རྒྱུན་ཆོད་ཅིག །ལས་
ངན་ཕུང་པོ་རབ་སྟོར་གཅིག །སྔོན་ཆད་འདི་ནི་གཅེས་པར་བཟུང་། །ད་
ནི་འདི་ཉིད་བརླག་པར་བྱ། ། མ་རུང་ལྷག་པའི་མཐུ་སྟོབས་ཅན། །ཤ་
ཁྲག་རོལ་པའི་གདུག་པ་ཅན། །དབུགས་ལེན་གཤེད་པོ་ས་མ་ཡ། །ཁྱོད་
ཀྱིས་བདག་འདི་ཆོམས་པ་ན། །དུས་གསུམ་སངས་རྒྱས་རྣམས་ལས་ལྷག །།
ཁྱེད་ཀྱིས་བདག་འདི་མ་ཆོམས་ན། །རང་རང་ལས་ཀྱིས་བརླག་པར་
འགྱུར། །ང་ནི་ཤེས་ནས་འཇིགས་པ་ཡིས། །ཚོགས་རྫོགས་འཆིང་བ་གྲོལ་
བར་མཛོད། །ཅེས་གང་གསུངས་པའོ། །བྱེ་བྲག་ཏུ་སྡུག་བསྔལ་ལམ་དུ་
གཏོང་ཞིང་བདག་གཞན་མཉམ་བརྗེ་བསྒོམས་པ་ནི། འདིར་ཚོགས་
གཤེད་མ་ཐམས་ཅད་ཀྱིས། །རླུང་དང་མཁྲིས་པ་བད་ཀན་དང་། །འདུས་
པ་ནད་ཀྱིས་ཕུང་པོ་དང་། །མི་བཟོད་སྡུག་བསྔལ་དྲག་པོ་མྱོང་། །སྣང་
ཡུལ་སྲིད་པ་འཁོར་འདས་ན། །མི་འདོད་ཅི་སྙེད་ཡོད་པ་ཀུན། །ཐམས་
ཅད་བདག་གིས་སྟེང་དུ་ཐོང་། །འགྲོ་ཀུན་ཉོན་མོངས་ལས་དང་ནི། །
88

སྡུག་བསྔལ་སྲིད་པ་ཁེག་པར་གྱིས། །ངེས་པར་སེམས་ཅན་ཐམས་ཅད་
ཀྱིས། །སྡུག་བསྔལ་རང་གིས་སྙིང་ནང་དུ། །ད་ལྟ་ཉིད་དུ་སྨིན་པར་ཤོག །
རྒྱུ་དེས་འགྲོ་བ་མ་ལུས་པའི། །ལས་ངན་རྒྱུ་འབྲས་སྲུང་བྱུང་ནས། །
སྤངས་པ་ཕུན་སུམ་ཚོགས་པར་ཤོག །བདག་ལ་ཡོད་པའི་དགེ་བ་རྣམས།། .
ཐམས་ཅད་འགྲོ་བ་ཡོངས་ལ་བསྔོ། ། རྒྱུ་དེས་འགྲོ་བ་མ་ལུས་པ། །རྟོགས་
པ་ཕུན་སུམ་ཚོགས་པར་ཤོག །དེ་ལྟར་འགྲོ་བ་ཐམས་ཅད་ཀྱིས། ། སྤངས་
རྟོགས་ཕུན་ཚོགས་ཐོབ་གྱུར་ནས། །བྱམས་དང་སྙིང་རྗེ་ཆེན་པོའི་དཔལ།། ་
ཆོས་སྐུ་ཉག་ཅིག་ཐོབ་པ་ན། །དེ་ལས་བྱུང་བའི་ཚོགས་གཉིས་ཀྱིས། ་། །
བདག་ནི་འཁོར་བར་ག་ལ་ལུས། །གང་ཡང་བྱང་ཆུབ་མ་ཐོབ་པར། །
མྱོང་འགྱུར་ཉོན་མོངས་རྒྱུ་འབྲས་རྣམས། །ཚེ་འདིར་རྒྱུད་ལ་སྨིན་པར་
ཤོག །ཚེ་འདིའི་ཉོན་མོངས་རྒྱུ་འབྲས་ཀྱང་། །ད་ལོ་ཉིད་ལ་སྨིན་པར་
ཤོག །དེ་ཡང་ཟླ་བ་འདི་ལ་ཤེས། །དེ་ཡང་དེ་རིང་ཉིད་ལ་ཤོག །དེ་རིང་
གཟེར་ཐུང་ལ་སོགས་པ།, - །ཟུག་ཟེར་དྲག་པོ་མྱོང་བའི་ཚེ། །ནད་འདི་
འགྲོ་བ་ཡོངས་ཀྱིས་ནད། །དགོས་ཁུར་ཉིད་དུ་བླངས་པ་ཡིན། །ད་ནི་
ཐོག་དུ་ཕེབས་པ་ཡིན། །གཏོང་ལེན་གནད་དུ་སོང་བ་ཡིན། །ཨ་ལ་ལ་ཧོ་
ང་རེ་དགའ། །ངེས་པར་སེམས་ཅན་བདེ་སྟེ་མཆི། །སྡུག་བསྔལ་བདག་གི་
ལོན་པ་ཡིན། །ད་ནི་གོ་རེ་བཅད་དེ་ཞེས། །ན་ཚ་སྐྱེས་པ་ཙམ་གྱིས་ཀྱང་།།
འོས་མེད་ན་ཚ་འདུས་པ་ཡིན། །ནད་གོ་བདག་གིས་ཆོད་པ་ཡིན། །
པ 
- 89
ག
ཨ•
མ

བཀྲེས་སྐོམ་འཁྱག་གོ་བཅད་པ་ཡིན། །ད་ནི་གོ་རེ་བཅད་དོ་ཞེས། །ལུས་
ལ་ན་ཚ་སྐྱེས་གྱུར་ཀྱང་། །སེམས་ཀྱིས་དགའ་བ་འཕེལ་བར་བྱ། །ཞེས་
གང་གསུངས་པའོ། ། དེ་ཉིད་སྤྲོས་བྲལ་དོན་དམ་དུ་མཉམ་པར་བཞག་པ་
ནི། ལྷོད་ཀྱི་གློད་ལ་ཤིག་ཀྱི་ཤིག །རྒྱུང་ཏེ་སྐྱུར་ལ་འབོལ་ཏེ་བཞག །སྐྱེ་
མེད་ནམ་མཁའ་ལྟ་བུར་བཞག །སྤྲོས་བྲལ་ལྷུན་གྱིས་གྲུབ་པར་བཞག །
གང་ལའང་རྟོགས་པ་མེད་པར་བཞག ། ཅི་ལའང་ཞེན་པ་མེད་པར་
བཞག །བཟུང་འཛིན་གཉིས་སུ་མེད་པར་བཞག །ཤ་ཁྱེར་ཁྲག་ཁྱེར་ཆེན་
པོར་བཞག །ལྷ་འདྲེ་གཉིས་སུ་མེད་པར་གཞག །དེའང་བཞག་པ་མེད་
པར་གཞག །སྲིད་ཞི་མཉམ་ཉིད་ཆེན་པོར་གཞག །ཅེས་སོ། །དེ་དག་ནི་་ ..
ཀུན་རྫོབ་བྱང་ཆུབ་ཀྱིས་སེམས་གཙོ་བོར་སྨོས་པའི་ནད་གདོན་ལམ་དུ་་་
འཁྱེར་ཚུལ་ཡིན་འདི་ལྟའི་ངང་ནས་ནད་ཀྱི་ཚེ་དུས་ལ་འདས་ན་ཕྱིར་མི་་
ལྡོག་པའི་ས་འཐོབ་པོ། ནད་གྲོལ་ནའང་དེ་དང་འདྲ་སྟེ་མཚུངས་པ་མེད་
པའི་ལམ་ཡིན་ནོ། །གཉིས་པ་དོན་དམ་བྱང་ཆུབ་ཀྱིས་སེམས་ཕྱག་རྒྱ་
ཆེན་པོའི་ཡེ་ཤེས་ཀྱིས་སྒོ་ནས་ནད་ལམ་དུ་སློང་བའི་ཚུལ་ནི། རྒྱལ་བ་
བྱོན་པའི་མན་ངག་ལས་གང་དང་གང་གི་ནད་ཀྱི་བཏབ་པའི་དུས་སུ་་་་་
རིག་པ་གཉའ་མི་བཅག་པར་ལུས་གནད་དང་ལྟ་སྟངས་ལྟེམས་ཀྱིས་་་་་་་
བཅའ། སེམས་ཅན་ཐམས་ཅད་བླ་ན་མེད་པའི་བྱང་ཆུབ་རིན་པོ་ཆེ་ཐོབ་
པར་བྱ། དེའི་ཆེད་དུ་ན་བ་ལམ་དུ་སློངས་དགོས་སྙམ་དུ་སེམས་བསྐྱེད་
90 བལ

དེ། འཇིག་རྟེན་ཀྱིས་ཁམས་ཀྱི་ན་ཚས་མནར་བའི་སེམས་ཅན་ཐམས་
ཅད་ཀྱིས་ན་ཚ་ཐམས་ཅད་བདག་གིས་ན་བ་འདི་ལ་འདུས་ཤིག་སྙམ་དུ་་
བློ་སྦྱོང་། ན་བ་དེ་ཉིད་ཀྱིས་རྒྱུ་རྐྱེན་གང་ལ་ཡང་བསམ་མནོ་མི་གཏོང་
བར། ན་བ་དེ་ཉིད་ཀྱིས་སྟེང་ན་ལྷོད་ཀྱི་ལྷོད་ནས་ཁོ་རང་གིས་ངོ་བོ་ལ་
ཅེར་གྱི་བལྟས་པས་ན་བ་དེ་ཉིད་ཀྱིས་ངོ་བོ་ཅིར་ཡང་མ་གྲུབ་པ། བལྟས་
པས་མཐོང་རྒྱུ་མེད་པ། ་ ན་བ་ཞེན་པའི་རྟོག་གཟུགས་ཀྱིས། ན་ཧི་ལེ་
བའམ་ན་ཁང་ཁང་པ་གཅིག་འདུག་པ་དེ་སྐྱོན་དུ་མི་ལྟ། ཡོན་ཏན་དུ་མི་
བཟུང་བར་སེམས་ཀྱིས་ངོ་བོ་རང་ངོ་ཤེས་པས་ཆོས་ཀྱིས་སྐུ་ཡིན། ད་ལྟ་
སེམས་ཀྱིས་ངོ་བོ་ན་བའི་གཟུགས་སུ་ཤར་འདུག་པ། ན་བ་འདི་སྤོང་
པའི་ཆོས་སྐུ་གཞན་ནས་བཙལ་ས་མི་འདུག་ཅིང་གྲུབ་ཐོབ་གོང་མ་རྣམས་
ཀྱིས་ཀྱང་ན་བ་ལ་སོགས་པའི་རྐྱེན་སྣང་བཟོད་ཀླག་མེད་པ་ལྟ་བུ་རྣམས་་་
ལམ་དུ་སློང་བས་གྲུབ་པ་ཐོབ་པར་འདུག ང་ཡང་ན་བ་འདི་ཉིད་ལམ་
དུ་སློང་བ་ཞིག་བྱ་དགོས་སྙམ་དུ་ཞེ་དམ་དྲག་པོ་བཅས་ནས་ན་བ་འདི་་་་་
མྱུར་དུ་དྲག་ན་དགའ་སྟེ། མ་དྲག་ན་ནི་ཐུ་བོ་སྙམ་པ་ལ་སོགས་པའི་རེ་
དོགས་དང་ཞེན་འཁྲིས་ཀྱི་དབང་དུ་སྐད་ཅིག་ཙམ་ཡང་མ་ཤོར་བར།
དུས་གསུམ་གྱི་སངས་རྒྱས་ཐམས་ཅད་ཀྱིས་བགྲོད་པ་གཅིག་པའི་ལམ་་་་
ཁམས་གསུམ་གྱི་སེམས་ཅན་དགྲོལ་བར་བྱེད་པའི་གྲུ། སྡུག་བསྔལ་གྱི་
ནད་ལས་གྲོལ་བར་བྱེད་པའི་སྨན། འབྲས་བུ་ལམ་དུ་བྱེད་པ་ཆོས་སྐུའི་
91

ཞལ་མཐོང་བའི་དུས་འདིར། བླ་མའི་གདམས་པ་ཟབ་མོ་ཆུད་མ་གསན་
པར། རོ་སྙོམས་ཀྱིས་དགོངས་པ་རབ་ལྟ་བས་འདོན་པ་ལ་ཟེར་བ་དེར་ ་
འདུག་པས། འདིའི་མྱོང་བ་རྒྱུད་ཐོག་དུ་ཁེལ་བ་ཞིག་ཅིས་ཀྱང་མི་བྱེད་
རེ་སྙམ་དུ་བསམ་ཏེ། རི་བཙུག་པ་བཞིན་ཁོ་རང་གིས་སྟེང་དུ་སྡོད་་
ཚུགས་པར་བྱ་བས། བསྒོམ་མཁན་དང་ན་བ་གཉིས་ཐ་དད་དུ་མ་གྲུབ་
པའི་གནད་ཀྱིས་ཅི་ཞིག་ལྟར་ན་ན་བ་དེས་སོ་མི་ཐུབ་པར་བར་སྣང་གིས་
འཇའ་ཚོན་ཡལ་བའམ། རྨི་ལམ་སྡུག་པའི་འཕྲོ་ལ་གཉིད་སད་པ་བཞིན་
དུ་ཡང་ཕྱད་པའམ་སྟོང་སངས་ངེ་བ་ལྟ་བུ་བྱུང་ནས། ད་ཅི་ན་བ་དེ་མེད་
པ་འདྲ་ན། རྨི་ལམ་ཡིན་སྙམ་པ་ཞིག་ལས་ན་བ་དེ་སོས་འགྲོ་ཡང་ཏིང་ལ་
ན་ཏུ་བྱུང་ན་གོང་བཞིན་དུ་བསྒོམ་པས་སྔར་བཞིན་དུ་འོང་། དེ་ལྟར་
ཉམས་སུ་བླངས་པས་མི་ན་བ་དེ་ཡུན་ཇེ་རིང་ལ་འགྲོ། ན་བ་དེ་ཡུན་ཇེ་
ཐུང་ལ་སོང་ནས་འཇུག་ཏུ་རྩ་བ་ནས་སངས་ཀྱི་ཐོན་འགྲོ་བ་ཡིན། དེ་ལྟ་
བུ་གང་ཟག་སྦྱངས་པ་དང་ལས་འཕྲོ་འཛོམས་པ་ཚོ་ལ་ཡོང་མོད། །གང་
ཟག་ཕལ་པ་ལ་དེ་ལྟར་ཡོང་དཀའ་སྙམ་ན། དེ་ལྟ་མ་ཡིན་ཏེ། དེ་བཞིན་
དུ་བསྒོམ་ནུས་ན་སུས་བསྒོམ་ཀྱང་ཡོང་། དེའི་རྒྱུན་ནད་དང་སེམས་ཐ་
དད་དུ་མེད་པས་ཀྱང་འོང་བ་ཡིན་ལ། ན་བ་ཀུན་བཏགས་མ་རིག་པ་
ཡིན་ཅིང་། བསྒོམ་པ་དོན་དམ་པ་ཆོས་ཀྱི་སྐུ་ཡིན་པས་ཀུན་བཏགས་མ་
རིག་པ་འཇོམས་པར་ནུས་པ་དེ་དོན་དམ་པའི་བདེན་པ་ཚོས་སྐུ་མངོན་་་་

དུ་བྱེད་པ་ཡིན་པས་བསྒོམ་ཞིང་ཉམས་སུ་ལེན་ནུས་ན་སུས་བསྒོམ་ཀྱང་་་་
ཐེ་ཚོམ་མེད་པར་ཡོང་བ་ཡིན་པས་དེ་ལ་ཡིད་ཆེས་པར་མཛོད། ཅེས་རྡོ་
རྗེའི་བཀའ་བསྩལ་པ་ལ་བསླུ་བ་ཅི་ཡོད། འོན་ཀྱང་ཉེ་དུ་དང་ཕ་མ་ལ་
སོགས་པ་མང་པོ་ཞིག་གནས་དུས་ཉེ་བར་ཡོད་ན། སྨན་དང་རིམ་གྲོ་
སྤོང་བས་མྱ་ངན་སྡུག་བསྔལ་བྱེད་ཅིང་ཉེས་པ་སོགས་ལ། རང་གི་ཀྱང་
བློ་གྲོས་མི་ནུས་ཡོང་སྟེ། དེའི་ཕྱིར་ན་རིམ་གྲོ་དང་སྨན་སྤྱད་བཀག་མ་
ཐུབ་ཀྱང་རང་ཉིད་ཀྱི་ངོས་ནས་ནད་ལམ་སློང་གི་མན་ངག་ཀུན་རྫོབ་་་་
དོན་དམ་གཉིས་ཀའི་སྒོ་ནས་ཉམས་སུ་ལེན་པར་བྱས་པས། སྨན་སྤྱད་
དང་རིམ་གྲོས་གྲགས་ན་དཀོན་མཆོག་གིས་བཀའ་དྲིན་ཡིན་ཅིང་། གལ་
ཏེ་མ་གྲགས་ན་ནད་ལམ་སློང་གིས་ངང་དུ་ཤི་བ་དེས། ཕྱིར་མི་ལྡོག་པ་
ཐོབ་པས་ཤིན་ཏུ་གལ་ཆེའོ། རང་རིག་རི་ཁྲོད་དམ་བསྒྲུབ་སྡེར་གཉེན་
འདུན་དང་མཐུན་སྦྱོར་པ་དག་མེད་པའི་ཕྱོགས་སུ་ནི་བཅོས་ཀའི་སྤྲོས་པ་
བཅད་ནས་ལམ་སློང་བྱའོ། ཁྱད་པར་དུ་ཡུན་རིང་གིས་ཅོང་ནད་
མཛེའམ་དམུ་ཆུ་གྲེག་དང་གྲུམ་བུ་ལ་སོགས་པ་ཕལ་ཆེར་ཐམས་ཅད་ལ་་་
ནད་ཁོ་ན་ཡིན་པས་ལམ་སློང་བྱའོ། མ་ཉེས་པའི་སློང་འདེབས་དང་། མི་
ཁ་དྲག་པོ་དང་རི་ཁྲོད་དུ་རྐུན་པོས་བཅོམ་པ་དང་། བརྡུང་བརྡེགས་
སོགས་ཐམས་ཅད་དང་རང་གིས་གཉེན་ཚན་གྱི་ཡུལ་ཤོར་བ་དང་། ནོར་
བརླག་པ་དང་། སྲོག་གཅོད་པའི་དགྲ་བྱུང་བ་ལ་སོགས་པ་དེ་དག་

་ ཐམས་ཅད་ལ་དག་ཤེར་དང་རྩད་གཅོད་མ་ཤོར་བར་ནད་ལ་ཇི་ལྟར་་་་་
བཤད་པ་བཞིན་ཀུན་རྫོབ་དོན་དམ་གཉིས་ཀའི་སྒོ་ནས་གཏོང་ལེན་དང་་
སྡུག་བསྔལ་གྱི་ངོ་བོ་ལ་མཉམ་བཞག་བྱའོ། གཉིས་པ་ངོས་ཟིན་པ་དཀའ་
ཞི་ཐར་པའི་ལམ་འཕྲོག་པའི་གེགས་འཇུག་ཚུལ་ནི། ཕྲ་མོ་དང་མི་མངོན་
པའི་ཚུལ་དུ་འཇུག་ལ། ་་ རྣམ་གྲངས་མཐའ་ཡས་ཀྱང་མདོར་བསྡུ་ན། །
ཉོན་མོངས་པའི་དབང་དུ་ཤོར་ཞིང་འཇིག་རྟེན་པའི་བྱ་བ་ལ་འཇུག་པའི་
གེགས་ཡོན་ཏན་ཕྲ་མོས་ཁེངས་ཤིང་ཆོས་བརྒྱད་བསྒྲུབ་པའི་གེགས།
སྒྲུབ་པའི་གཞུང་དོར་ནས་དོན་མེད་ཀྱིས་ས་མཐའ་བསྐོར་པའི་གེགས་་་་
དང་གསུམ་དུ་འདུས་སོ། །དེའང་དང་པོ་ཉོན་མོངས་པའི་དབང་དུ་ཤོར་
པ་མ་དང་གསུམ། དེ་ཡང་འདི་ལྟར་ལོ་ཅི་ཙམ་སྒྲུབ་ཁང་དུ་བསྡད་ཀྱང་
སྔར་ཁྲིད་ཁང་དུ་ཉམས་རྟོག་མྱག་སྨྱུག་གང་སྐྱེས་དེ་ཁོ་ན་ལས་ཡར་སྐྱེད་
མེད་པར་ཐུན་བཞིའི་རྣལ་འབྱོར་དང་མཉམ་བཞག་རྒྱུན་པར་བྱས་ཀྱང་་་་
དེ་ག་རང་དུ་འདུག ཟབ་ཁྲིད་རིགས་མི་འདྲ་བ་མང་དུ་བཤད་ཀྱང་གོ་
རྟོགས་ལྷག་པོ་མི་སྐྱེ། བླ་མ་དང་ཆོས་གཉེར་གྱིས་ཉམས་ལེན་གྱི་བསྐྱོང་
ཐབས། སྒྲིམས་ལྷོད། - སྤྲོ་སྡུ། སྣ་ཚོགས་བསླབ་ཀྱང་འདི་བྱས་དང་འདི་
བྱུང་མེད། དགྲ་གཉེན་ལོངས་སྤྱོད་ཀྱི་ཆགས་སྡང་ཀྱང་སྔར་སྒྲུབ་པ་ལ་མ་
ཞུགས་དུས་ཀྱི་གང་ཡོད་དེ་མི་མངོན་པར་ཡོད། མོས་གུས་དང་། ཞེན་
..ལོག་དང་། བརྩོན་འགྲུས་རྣམས་ལའང་སྐྱེད་མེད། སྒྲུབ་ཁང་ངམ་ཕུག་

པར་ཡུན་རིང་དུ་སོང་ཡང་ཡོན་ཏན་མ་བྱུང་བ་ནི། གཏི་མུག་མ་རིག་
པའི་དབང་དུ་སོང་བ་ཡིན། དེའི་རྐྱེན་ཀྱང་བླ་མ་དང་ཆོས་གཉེར་གྱིས་
ཉམས་ལེན་སྐྱོངས་ཚུལ་བསླབ་པ་ལྟར་མ་བྱས་པ་ལས་བྱུང་། གདམས་
ངག་གི་ལག་ལེན་རྣམས་ཀྱང་རྣ་བར་ཉན་པ་ཙམ་མ་གཏོགས་རང་བྱ་་་་
བྱེད་བསམ་བློའི་སྟེང་དུ་འགེལ་མ་ཤེས་པས་ལན་པ་ཡིན། དེའི་ཕྱིར་བླ་
མས་གང་བསླབ་པ་དེ་མ་འཆུག་པར་བྱེད་པ་དང་། གདམས་ངག་ཚིག་
རེ་ཐོས་ཀྱང་ལུས་ཀྱི་བྱ་སྤྱོད་སེམས་བསམ་མནོའི་སྟེང་དུ་ཡས་ནས་་་་་་་་
གདམས་ངག་དང་མི་མཐུན་པ་ཅི་འདུག་ཀྱང་ཚར་བཅད་ན་གེགས་དེ་་་
སེལ་ལོ། ། བླ་མའི་ཞལ་ལ་མི་ཉན། གདམས་ངག་ཐོས་བོན་གྱེར་དུ་ལུས།
རང་གིས་བསམ་སྤྱོད་མི་བསྒྱུར་བ་དེ་ལ་ཐར་པའི་ལམ་ངོགས་མེད་དོ། །
གེགས་འདི་ནི་ངོས་ཟིན་པའང་ཤིན་ཏུ་དཀའ། ཡོང་ཡང་ཕལ་ཆེར་ལ་
ཡོང་བར་འདུག དེ་བཞིན་དུ་བླ་མ་དང་ཆོས་གྲོགས་ཀྱི་ཉམས་བསྡུར་
གྱིས་གདམས་ངག་དང་བྲལ་བར་གྲོང་ལྟག་གི་དགོན་པ་དང་རི་ཁྲོད་མང་
པོ་ཡུན་རིང་བཟུང་བའི་ཁ་ཅིག་ཀྱང་ཐབས་ཤེས་ཀྱི་གནད་མ་གོ་བར་་་་་་
ཉམས་མྱོང་རབ་རིབ་ལ་ཐུན་མོང་གི་ཡེ་ཤེས་སུ་བརློམ་པའམ། ཡང་ན་
སྟོང་པའི་ཕྱོགས་ཀྱིས་གོ་བ་ལོག་ནོར་རེ་ལ་བརྟེན་ནས་སྟོང་སྐད་འདོན་་་་
སྒྲུབ་པ་ཡུན་རིང་བའི་ཡུས་ཆེན་པོ་བསྐྱེད་ནས་སུ་ལའང་གདམས་ངག་གི་
རྩད་གཅོད་མི་བྱེད་པར་ལང་ཚོ་དོན་མེད་དུ་ཡོལ་འཇུག་པ་དེ་འདྲ་་་་ །
95

དང་། ཁ་ཅིག་མི་ཚེ་ལྷ་བསྒོམ་སྔགས་བཟླས་བྱེད་ཀྱང་ནད་གདོན་བར་
ཆད་སེལ་ཐབས་ཁོ་ན་དུས་འདའ་བའི་ལྟ་བུའང་གཏི་མུག་གིས་ཟིལ་གྱིས་
མནན་ནས་མི་མངོན་པའི་ཚུལ་གྱིས་ཐར་ལམ་བགྲོད་པ་ལས་ཉམས་པའོ་
འདི་འདྲ་རྣམས་ཀྱང་ཡོངས་འཛིན་ཚད་ལྡན་གྱི་གདམས་ངག་གིས་ཁྲིད་་་་
རུང་ཀྱང་གདམས་ངག་ལ་བློ་འཇུག་མི་ཐུབ། ཐུབ་ན་སླར་ཁྲིད་རིམས་
བཏབ་པས་གེགས་དེ་སེལ་ལོ། །ཡང་འདོད་ཆགས་གི་དབང་དུ་འགྲོ་བ་
ནི། སྔར་བཙུན་ཚུགས་དང་ཁྲེལ་འཛེམས་ལ་གནས་པ་ཡིན་ཀྱང་།
ཉམས་ཀྱིས་འཆར་སྒོ་ལ་འདོད་ཆགས་དྲག་པོ་སྐྱེ་བ་དང་། མཆེད་གྲོགས་
སྡོམ་ཤོར་གྱི་གྲིབ་དང་།་འབར་འཛག་བསྒོམ་པའི་རྐྱེན་དང་། ཁ་ཅིག་
འོག་སྒོའི་ཁྲིད་ཡིག་ལྟ་བུ་ལ་རྟོག་དཔྱོད་བཏང་བའི་རྐྱེན་སོགས་ཀྱིས་་་་་་
འདོད་ཆགས་ཀྱི་འཆར་སྒོ་ཅི་རིགས་པ་འབྱུང་། ལ་ལ་དག་སྔར་གྱི་བག་
ཆགས་ངན་པས་སློང་བའང་ཡོད། ་ འཆར་སྒོ་དེ་ཉིད་དང་པོ་ནས་ལམ་
སློང་ཐུབ་ན་སྐྱོན་མེད། མ་ཐུབ་པར་ཡན་པར་ལུས་པས་ཉོན་མོངས་ཇེ་
རྒྱས་སུ་འགྲོ་ཞིང་ཐིག་ལེས་གེགས་འཇུག ་ ཐིག་ལེ་ཟག་པས་ཉམས་
རྟོགས་དང་གོ་ཤེས་ངན། དད་པ་དང་། སྙིང་རྗེ་དང་། ངེས་འབྱུང་
དང་། བརྩོན་འགྲུས་ཀྱིས་མདངས་ཉམས། ཁྱད་པར་དུ་རྩ་རླུང་གིས་
ནུས་པ་དང་བསྐྱེད་བཟླས་ཀྱིས་ནུས་པ་ཤོར་སོ་ཐར་དང་སྔགས་ཀྱི་ལྟུང་་་་
བ་ཕོག་པས་སྐྱོན་ཆེ་སྟེ། རྗེ་ཡང་དགོན་པས་བསྒོམས་ཆེན་ཐིག་ལེ་ཉམས་
96

པ་ཤི་བ་དང་ཁྱད་མེད་ཅེས་གསུངས་སོ། །དེའི་ངང་དུ་ཤོར་ན་བསྒོམ་
བསྒྲུབས་བྱས་ཀྱང་གློ་རྡོལ་བའི་བུམ་ཆུ་ལྟར་ཡར་སྐྱེད་མི་འོང་ངོ་། །དེར་
ཡང་མ་ཟད་ཁ་ཅིག་དེ་འདྲ་བའི་རྐྱེན་གྱིས་རི་ཁྲོད་དང་སྒྲུབ་ཁང་དུ་བུད་
མེད་ཁྲིད། ཁྲེལ་ཤོར། དེ་དང་མཚུངས་པར་ཤ་ཆང་སོགས་འདོད་ཡོན་
གྱི་དབང་དུ་འགྲོ་བས། བསྒྲུབ་པ་སྐྱུར་ནས་འདོད་ཡོན་ཚོལ། ཁ་ཅིག་
གྲོང་ལྟག་གི་ཁང་ཆུང་དང་། - ཁ་ཅིག་གྲོང་ཡུལ་དུ་ཐབས་ལམ་པར་བརྫུ་
བ་དང་། ལ་ལ་ཁྱིམ་པར་ཡང་ལྡོག་སྲིད། སྒྲུབ་སྡེར་བསྡད་ཀྱང་། བླ་མ་
དང་བསྒྲུབ་བརྒྱུད་ཀྱིས་ཞབས་འདྲེན་དུ་འགྲོ།. རང་ཉིད་ཀྱང་ཐར་ལམ་
གྱི་སྐལ་བ་ཆད། ད་རུང་ཐོབ་དང་བཟང་བརྫུ་བྱེད་པས་ལས་ངན་ཆེར་
གསོག་གོ ། དེ་འདྲ་ལ་ཉོན་མོངས་སྐྱེས་མ་ཐག་ནས་ཉམས་ཀྱིས་འཆར་སྒོ་
དང་བདུད་ཀྱིས་བར་ཆོད་དུ་ངོས་ཟིན་ནས་གཉེན་པོས་ཚར་གཅོད་་་་་་
དགོས། དེ་ཡང་། ཉོན་མོངས་གོམས་ནས་གཉེན་པོས་བཟློག་དཀའ་བས།
དྲན་ཤེས་སྐྱེས་བུའི་གཉེན་པོའི་མཚོན་བཟུང་ནས། །ཆགས་སོགས་ཉོན་
མོངས་དང་པོར་སྐྱེས་མ་ཐག །འབུར་འཇོམས་བྱེད་པ་རྒྱལ་སྲས་ལག་
ལེན་ཡིན། །ཅེས་ཐོགས་མེད་བཟང་པོ་དཔལ་གྱིས་བཤད་པ་ལྟར་བྱས་ན་
གེགས་དེ་སེལ་ལོ། - །ཡང་གལ་ཏེ་ཐིག་ལེ་ཟག་པ་སོགས་བྱུང་ནས་ཡུན་
རིང་འདས་ཀྱང་དུག་དང་འདྲེས་པའི་ཟས་ཟ་འཕྲོ་ལ་ངོ་ཤེས་པ་ལྟར་་་་་
རབ་ཏུ་འཇིགས་པས་སྤོང་ནུས་ན་སེལ་ལོ། །འདི་ཡང་བློ་དྲེགས་ཅིང་

འདོད་ཆགས་གོམས་པའི་ངན་ལོང་གི་དབང་དུ་ཤོར་བ་དང་། རྨོངས་
པས་ཁྱབ་ནས་འགྱོད་མེད་པ་ན་བསལ་ཐབས་མི་རྙེད་དོ། ། ཞེ་སྡང་གིས་
དབང་དུ་སོང་བ་ནི། སྒྲུབ་པ་ལ་ཞུགས་གོང་དང་ཞུགས་རྗེས་སུ་ཉེ་རིང་
གང་དང་འདྲ་བར་བྱུང་བའི་ཞེ་སྡང་དང་། གནོད་སེམས་དེ་ལམ་དུ་མ་
སློང་བ་དང་། ཉམས་ཀྱིས་འཆར་སྒོ་ཞེ་སྡང་དེ་ཆེར་སོང་བའི་དུས་ཀྱང་
བླ་མའི་མན་ངག་གི་མ་ཟིན་པར་ལུས་པས་ཕྱིས་རྟག་ཏུ་གནོད་སེམས་་་ ་
འཆང་ཞིང་དགེ་སྦྱོར་བྱེད་ཚད་ཞེ་སྡང་དང་འདྲེས། བླ་མའི་གསུང་དང་
གདམས་ངག་བལྟས་ཀྱང་རང་རྒྱུད་ཀྱིས་ཞེ་སྡང་དེ་དངོས་མི་ཟིན་པས་་་་
ལམ་གོལ་བ་དང་། བདུད་ཀྱིས་ནོན་པ་ཁ་ཅིག་སྒྲུབ་ཁང་དུ་མཐུ་སྒྲུབས་
དང་དམིགས་ངན་བྱེད་པ་ཡོང་སྟེ་ཐར་ལམ་ལ་བར་ཆད་དོ། །གེགས་
འདི་ཡང་དང་པོར་ཤར་དུས་དྲན་ཤེས་ཟིན་ནས་ཚར་བཅད་ན་སྐྱོན་མི་་་
འཇུག་གོ །ཕྱིས་ཀྱང་བླ་མའི་གདམས་ངག་དང་གསུང་རྒྱུན། ཟབ་ཆོས་
ཀྱི་ལག་ལེན་དྲན་ནས་སྨྱོན་པས་རང་གིས་མ་རྒན་གསོད་པར་བཤམ་པའི་
འཕྲོ་ལ་རང་གིས་དྲན་པ་སད་པ་ལྟར་རབ་དུ་འགྱོད་པས་སྤོང་ནུས་ན་་་་་
གེགས་སེལ། ། བླ་མའི་གདམས་ངག་དང་ཟབ་ཆོས་ཀྱིས་གཉེན་པོས་
བསམ་པ་བསྒྱུར་མི་ཐུབ་པར་ཁོག་པར་ལྷན་སྲན་ན་བ་ལྟ་བུའི་ཞེ་གཞག་་
བྱེད་ཅིང་རང་རྒྱུད་སྲེད་པ་དེ་རང་གིས་མ་ཤེས་པར་ཡན་པར་ལུས། མི་
མངོན་པའི་ཚུལ་གྱིས་ཞེ་སྡང་གི་དུག་རོ་ཡང་ཡང་བསློང་བ་དེ་ལ་བཅོས་་
98

ཐབས་མེད་དོ། །འདི་ནི་རང་ཉིད་གཅིག་པུ་དང་འདྲེས་པའི་དབང་དུ་
བྱས་པའོ། དུག་གསུམ་གྱི་དབང་དུ་འགྲོ་བའི་གེགས་ངོས་བཟུང་ཞིང་
བསལ་བའི་ཚུལ་ལོ། །བྱེ་བྲག་ཏུ་འཇིག་རྟེན་གྱི་བྱ་བ་ལ་འཇུག་པའི་
གེགས་ནི། ་ དང་པོ་བསྒྲུབ་པ་ལ་འཇུག་དུས་ཀྱིས་ཞེན་ལོག་དང་ངེས་
འབྱུང་གིས་ངར་དེ་ལོ་ཁ་ཡར་ནས་ཤོར། ། སྔར་གཉེན་འདུན་དང་ཞེན་
པའི་འབྲེལ་ཐག་ཆོད་པ་ལྟ་བུ་ཡིན་ཀྱང་ཕྱོགས་ཞེན་འཆར། དེ་ལ་བརྟེན་
ནས་གཉེན་དང་མི་མཐུན་པ་རྣམས་ལ་ཞེ་སྡང་སྐྱེ། གཉེན་འདུན་གྱི་ཉེ་
འབྲེལ་དང་ཡང་ཉེ་རྣམས་ལའང་ཕྱོགས་ཞེན་ཡོང་། དེའི་སྟོབས་ཀྱིས་
སྔར་ཆོས་ལ་འགྲོ་དུས་གནད་ལ་དབབ་མཁན་གྱི་ཉེ་དུས་ཀྱང་ཚུར་ཞེ་་་་
པ་འཇོག མཐུན་རྐྱེན་སྒྲུབ་པ་སོགས་ཐབས་སྣ་ཚོགས་ཀྱིས་བྲིད། དེ་ལ་
བརྟེན་ནས་ཀྱང་རང་ཉིད་ཉེ་དུ་ལ་ཞེན་ཆགས་ཆེར་འགྲོ། དེ་རྣམས་རང་
གིས་ངོས་ཟིན་པ་ཆེར་དཀའ་བས། ཕྱིས་ནས་ཉེ་དུས་བློ་འདྲི་བ་དང་
གྲོས་ཕུག་བྱེད། ཡུལ་འབྲོག་གིས་དབང་སྒྲུབ་ཁང་ནས་བཟུང་བར་ཡོང་།
དེ་ཙམ་ན་འཇིག་རྟེན་འཁོར་བ་པ་འདི་ལ་སྡུག་བསྔལ་དང་ཉེར་འཚེ་གློ་་
བུར་བའི་ཕུང་པོ་ཡིན་པས། ཉེ་དུ་རྣམས་ན་བའི་ཚེ་ན་ནད་གཡོག་དང་
རིམ་གྲོ་སྨན་སྤྱོད་ལ་འཚམས་བཀྲོལ་ནས་འགྲོ་དགོས། ཤི་བའི་ཚེ་ཆོས་ཀ་
དགེ་ལས་ལ་འགྲོ་དགོས། གཞན་གྱིས་བསད་ན་ཤ་དང་སྟོངས་ལ་སེམས་
ཁུར་དགོས། ནང་མ་དུམ་པའི་བར་དགོས་ཉེ་དག་རེ་རེ་གཉིས་གཉིས་
99

ལས་མེད་ན་ཤི་ན་ཞིང་དང་ཁང་པ་བཟུང་དགོས། དེའི་ཕྱིར་འདོད་
ཆགས་དང་ཞེ་སྡང་དང་གཏི་མུག་དང་ང་རྒྱལ་ཕྲག་དོག་དང་སེར་སྣ་་་་
དང་གཡོ་སྒྱུ་ལ་སོགས་པ་རྩ་བ་དང་ཉེ་བའི་ཉོན་མོངས་པ་ཐམས་ཅད་་་་
ཀྱིས་དབང་དུ་འགྲོ། གཞན་ཡང་ལས་ངན་པའི་རྒྱ་མཚོར་ནུབ་པ་ལ་ཅི་
འོང་ཅི་ཆ།, ཐར་པའི་ལམ་ཡུ་ཤོར་བར་འགྱུར་རོ། །དེ་ལྟ་བུའི་གེགས་
བསལ་བ་ལ། དང་པོར་དགྲ་གཉེན་གྱི་ཞེན་པ་སྐྱེ་དུས་ནས་དྲན་ཤེས་
ཀྱིས་ངོས་བཟུང་ནས་གཉེན་པོས་ཚར་གཅོད་དགོས། བདུད་ཀྱི་བར་
ཆད་དུ་ངོས་བཟུང་ཐར་པའི་ལམ་འཕྲོག་དུ་ངོས་བཟུང་ནས། ཞེན་པ་
ནམ་སྐྱེས་ཀྱང་ཐབས་ཤེས་གཉིས་ཀའི་སྒོ་ནས་ཚར་བཅད་ན་མི་སེལ་མི་་་
སྲིད། ཞེན་པ་བཅས་ནས་ཡུན་རིང་རེད་ཀྱང་བླ་མའི་ཟབ་ཁྲིད་དང་གོང་
མའི་གསུང་སྒྲོས་རྣམས་རྒྱུད་ཐོག་དུ་སྦྱར། ང་ལ་ཐར་ལམ་གྱི་གེགས་འདི་
འདྲ་ཞིག་གིས་ཟིན་འདུག་སྙམ་དུ་ངེས་འབྱུང་བསྐྱེད་ནས་བུ་གསོན་་་་་་་
གཤེད་མའི་ལག་ནས་ཐར་བ་ལྟར་དུ། གཉེན་འདུན་རྣམས་ཀྱིས་བློ་གྲོས་
ཤེས་གསུམ་གྱི་ནང་ནས་རང་ཉིད་རྒྱུར་གྱིས་འབུད། བློས་ལིང་ཀྱིས་
འདོར། སྣ་ཐག་རང་གིས་བཟུང་། རེ་བ་འཁང་བ་གཉིས་ཀ་སྤོང་ན་
གེགས་དེ་སེལ་ལོ། ། བླ་མའི་ཞལ་གདམས་ནས་ཞེ་གཅོད་ལུགས་ཅི་བཤད་
ཀྱང་རང་གིས་ཞེན་ཆགས་དེ་ངོས་མི་ཟིན། ཞེན་པ་འཕྲལ་ཐབས་སུ་
འཁྱེར་མི་ཤེས་པར། བླ་མ་ལ་ཆོས་ཞུ་ཞིང་དད་པ་བྱེད་ཀྱང་འཕྲལ་བུག་
100

གིས་དྲོས་དང་བློ་དྲི་བ་རྣམས་ཕ་མས་མ་ཕྱེས་པའི་སྤུན་ཟླ་དང་ཉེ་དུ་ལ་་་་
ལོས་བྱེད་སྙམ་པའི་བདུད་དབང་ཅན་དེ་ལ་གེགས་སེལ་ཐབས་མེད།
སྤྱིར་ཆོས་ཐག་ཆོད་པའི་རྣལ་འབྱོར་པ་དེས་ཕ་ཡུལ་དང་གཉན་ཚན་སྤོང་
ནས་ཕྱོགས་མེད་ཀྱི་རི་ཁྲོད་དབེན་གནས་སྒྲུབ་པའི་ཆོས་གྲྭ་བསྟེན། རང་
ཡུལ་གྱི་ཁ་སྐད་ཙམ་ཡང་མི་ཚོར་བས་ཞེན་པ་ཅུང་ཟད་ཀྱང་མེད་པར་་་་་
འགྲོའོ། །ཡང་རྣལ་འབྱོར་པ་ཞེན་པ་ཆོད་ངོ་ཤེས་པ་གཅིག་གིས་སྐོམ་
ཐག་ཆུ་ནང་ནས་བཅད་པ་ལྟར། གཉན་ཚན་གྱི་ཉེ་ལོག་ཏུ་བསྡད་ནས་
དགྲ་གཉེན་དེ་རྣམས་ཀྱིས་བདེ་སྡུག་ཕམ་རྒྱལ་ན་ཚ་ཤི་ཆད་ཅི་བྱུང་ཡང་་
ཆགས་སྡང་གིས་རྟོགས་པ་ཐམས་ཅད་རོ་སྙོམས། ཕྱག་རྒྱ་ཆེན་པོ་དང་
བྱང་ཆུབ་ཀྱི་སེམས་ཀྱིས་གནད་དུ་བསྣུན། ཉེ་དུ་ལ་ཁ་ཕན་དང་དགྲ་ལོ་
ཚིག་ངན་ཙམ་ཡང་མ་ཤོར་བར་བྱ། དེས་ཡོན་ཏན་ལ་སོགས་སྐྱེད་ཆེན་
པོ་འབྱུང་ངོ༌། ཡང་བླ་མ་དང་བསྒྲུབ་སྡེའི་བཞུགས་གནས་ཀྱི་དབང་གིས་
གཉན་ཚནི་དང་རང་ཉིད་ཡུལ་གཅིག་ཏུ་འདུག་དགོས་པ་བྱུང་ཡང་དེ་་་
བཞིན་དུ་བསྒོམ་མོ། དེ་ཡང་ཞེན་པ་ལན་རེ་ཚོད་ཀྱང་དེའི་ངང་མ་ཤོར་
བ་དགོས། མ་ཚོར་བའི་ཕག་དུ་ཞེན་ཆགས་གིས་དབང་ཤོར་ཉན་ཡོད་དོ།
ལ་ལས་ཕུགས་ཀྱིས་ཞེན་པ་ཆོད་ཀྱང་འཕྲལ་ངོ་བསྲུང་བའི་མཐུན་འཇུག་
བྱེད་ཟེར་བ་ཡོད་དེ། གཞན་སེམས་བསྲུང་བ་ཆོས་ཀྱིས་རྩ་བ་ཡིན་ཀྱང་
ཉེ་དུའི་སེམས་དང་བསྟུན་པ་ཙམ་གྱིས་ཆ་ ས་སྡང་གིས་ཞེན་པ་དང་་་་
101

འདྲེས་ཡོང་བས་འཕྲལ་ཡང་གྲོས་མི་བསྟུན་པ་ཉིད་བཟང་ངོ་། །ཆོས་པ་
འགའ་ཞིག་གིས་ཕ་ཡུལ་བོར་ཉེ་དུ་དང་འབྲེལ་བཅད་རྗེས་སུ། ཡོན་
བདག་དང་མཆེད་གྲོགས་མཐུན་ཕྱོགས་རྣམས་ལ་ཞེན་ཆགས་དང་སྣ་་་་
ཐག་སྦྲེལ། ཚེ་འདི་པའི་མདུན་འགྲོས་བཤམས་པ་ནི་སྨྱོ་བ་ལས་ཆེས་སྨྱོ་
བ་སྟེ། གེགས་འདི་སེལ་ཚུལ་ནི་གོང་མ་དང་ཁྱད་པར་མེད་དོ། །འཇིག་
རྟེན་གྱི་བྱ་བ་ལ་འཇུག་པའི་གེགས་ངོས་བཟུང་བསལ་ཐབས་དང་བཅས་་
པའོ། - དེ་ནས་ཡོན་ཏན་ཕྲ་མོས་ཁེངས་ཤིང་ཆོས་བརྒྱད་བསྒྲུབ་པའི་
གེགས་ནི། ལོ་འགའ་ཟུང་ཙམ་བསྒྲུབ་ཚུགས་གཙང་མར་ཛིན་པ་ལ་
མཆེད་གྲོགས་དང་བླ་མས་བསྔགས་པའམ། ཉམས་རྟོགས་ཅུང་ཟད་སྐྱེས་
པ་ལས་ངོས་སྤྲོད་བཟང་པོ་བྱས་ནས་བསྔགས་པ་བརྗོད་པའི།.. བློ་ཆུང་ཁ་
ཅིག་བདེ་གསལ་མི་རྟོགས་པའི་འཆར་སྒོ་དང་། རྨི་ལམ་གསལ་པོའང་
མངོན་ཤེས་ཤོར་བའམ། ， ཡོན་བདག་གིས་ཆོས་ཞུ་དང་བསྙེན་བཀུར་
བསོད་ནམས་ཅུང་ཟད་སྐྱེས་པ་ཙམ་གྱིས་ང་རྒྱལ་དང་དང་རློམ་སེམས་་་་
ཞུགས། ཡུས་ཆེ་དང་ང་མཐོ་སྐྱེ༑ གྲལ་འགོ་དང་གདན་གཟོས་རྩོད།
གཏམ་འདོད་དང་བྱས་འདོད་ཆེ། འགའ་ཞིག་ཆོས་ཞུ་དང་གྲྭ་སློབ་མང་
བར་འདོད་ནས་ཡོན་བདག་དང་གྲྭ་པ་ཐབས་ཀྱིས་འགུག་ དབང་ཆོས་
མན་ངག་ཐམས་ཅད་ཟོང་ཚོང་དུ་སྦྱིན། དེ་དག་ཀྱང་འདྲ་མིན་དང་ཁྱད་
ཆོས་བྱེད་མངོན་ཤེས་དང་ལུང་བསྟན་འཆད། གྲོལ་བརྫུ་སྣ་ཚོགས་པ་
102

དྲན་ཏེ་འོང་། འགའ་ཞིག་རང་གིས་ཉམས་མྱོང་གིས་ཁེངས་ནས་སྔར་བླ་
མ་དང་ཆོས་གཉེར་བཀའ་དྲིན་ཆེ་ཡང་ད་ནི་དབང་ཆོས་ཀྱིས་ཐོབ་རྒྱུ་་་་
འདྲ། ཞུ་ན་མ་གཏོགས་པ་ཉམས་ལེན་བྱེད་པ་ལ་བླ་མ་དང་ཆོས་གཉེར་
གྱི་ཞལ་གདམས་མེད་ཀྱང་ཆོག་སྙམ་པ་དང་། དེས་བླ་མའི་མོས་གུས་
ཆུང་ཞིང་ཆོས་གཉེར་སོགས་གྲོགས་གོང་མ་རྣམས་དང་བདག་ཉིད་ཡོན་་་
ཏན་མཉམ་སྙམ་པ་དང་། རང་དང་མཉམ་པ་རྣམས་ལ་བརྙས་བཅོས་
བྱེད་པའི་སྒོ་ནས་དགེ་སྦྱོར་ཆུད་ཟ་སྟེ་སྨན་ལ་དུག་འདྲེས་པ་དང་འདྲའོ།།
དེའི་དུས་སུ་སྐྱོན་གང་ཡང་རང་གིས་ངོས་མི་ཟིན། བླ་མས་ངོས་བཟུང་
ནས་སྐྱོན་དེ་རྣམས་ཚར་གཅོད་པའི་གེགས་སེལ་མཛད་ཀྱང་ཕྲག་དོག་་་་
དང་མཐོས་ནོན་དུ་གོ། སླར་ཞེ་སྡང་སྐྱེ། མཆེད་གྲོགས་ཀྱིས་ལྐོག་ལབ་
རྣམས་ཀྱི་ཚད་ཀྱང་གཅོད་རྣམ་རྟོག་དང་། ཟུར་འགོ་རག: རང་དང་
འདྲ་བ་འགའ་ཞིག་ལ་གོང་དུ་ཤོར་དོགས་ནས་སྐུར་པ་སྣ་ཚོགས་འདེབས།
དེ་ཡང་དང་པོ་བག་ལ་ཞ་བའི་ཚུལ་དུ་འོང་སྟེ་གང་ཟག་སུས་ཀྱང་ངོས་་་་
ཟིན་པ་ཤིན་ཏུ་དཀའ། དེས་ཐར་ལམ་ཕྲག་དོག་ནས་འཁོར་བར་འཁྱམ་
མོ། །གེགས་དེ་སེལ་བ་ལ། བླ་མའི་གསུང་ངག་ཕྲག་དོགས་སུ་གོ་ན་
ཐབས་ཅི་ཡང་མེད་དོ། །བླ་མའི་གསུང་ངག་དྲང་པོར་གོ་ན་མཚངས་
འདོན་དང་སྐྱོན་འཛིན་བྱུང་ཚད་རང་རྒྱུད་ལ་འགེལ། རང་ལ་རང་གིས་
_དཔྱད་ནས་སྐྱོན་ཡོན་ཅི་འདུག་གྲངས་ལ་གཞལ། སྐྱོན་གྱི་ཕུང་པོར་ངོས་
103
ཐ་

བཟུང་རོང་སྨ་ཕབ་ནས་སྐྱོན་སྨྲས་བྱེད་མཁན་བྱུང་ཚད་ལ་བདེན་ངེས་་་ ་
པའི་བློ་བཟུང་། སེམས་ཅན་མཐོ་དམན་བར་གསུམ་ཐམས་ཅད་སྤྱི་བོས་
ལེན། ཆོས་བརྒྱུད་ཀྱིས་བསྒྲུབ་བློ་སྤྱོང་། རང་ཉིད་ཐར་པའི་ལམ་ངོགས་
ཚོལ་བ་ལས་བསམ་རྒྱུ་མེད་པར་བྱས་པས་གེགས་སེལ་ནས་སྟེང་མ་མཛེ་་་
སྤྲང་གིས་ནང་དུ་བསྡད་ཀྱང་ཉམས་ང་བ་མེད་པ་ཞིག་གི་ཡོང་བ་ཡིན།
འདིར་རྒྱལ་བ་ཡང་དགོན་པས། ཡོན་ཏན་སྐྱེས་དུས་ལྷ་དང་བདུད་ནོར་
དོགས་པས་སད་པ་བཞིའི་བརྡ་དང་དང་སྔགས་དང་ཏིང་ངེ་འཛིན་་་་་་་
གསུངས་ཀྱང་མཐོང་ཉམས་བློ་གཏད་མེད་པར་ཤེས་པས་ཆོག་ཅིང་ཞལ་་་་
གཟིགས་མཚན་ཉིད་པ་མི་འོང་། བྱང་ཆུབ་ཞེ་གཏད་མེད་པར་རང་སྣང་
དུ་ངོ་ཤེས་པ་ན་གཤིན་རྗེ་ཨ་བ་གླང་མགོ་མཐོང་ཡང་སྐྱོན་མེད་དེ།
གསུམ་པ་བསྒྲུབ་པའི་གཞུང་དོར་ནས་དོན་མེད་ཀྱིས། ས་མཐའ་བསྐོར་
བའི་གེགས་བསལ་བ་ནི། བློ་དམན་འགའ་ཞིག་སྒྲུབ་པ་ལ་ལོ་གསུམ་བཞི་
ཙམ་དོང་བ་ལ་ཡོན་ཏན་མྱུར་པོ་མ་སྐྱེས་པའམ། ཟས་གོས་དང་གཅིག་
པུར་འདུག་པའི་དཀའ་སྤྱད་ཀྱིས་སུན་པའམ་བླ་མ་དང་ཆས་སུ་བླུན་པོའི་
ངག་གིས་དབང་དུ་སོང་ནས། ཁ་ཅིག་སྒྲུབ་པ་བཟང་ཡང་བླུན་བསྒོམས་
སུ་འདུག་པས་སློབ་གཉེར་གཅིག་བྱས་ན་ཁེབ་ཆེ་སྙམ་ནས་རིག་གནས་་་
དང་། སྡེ་སྣོད་དང་དཀྱིལ་འཁོར་སོགས་སློབ་ཏུ་འགྲོ་བ་དང་། ཁ་ཅིག་
རྩ་རི་དང་ཇོ་བོ་འཁོར་བས་ཆོག་སྙམ་ནས་འགྲོ་བ་དང་། ལ་ལས་ནི་ས་
104 .

མཐའ་ལྟ་བུར་ཕྱིན་ནས་ཆོས་ཀྱིས་འབྲེལ་འཇོག་དང་། ཟང་ཟིང་བསོག་
ནས་བླ་མ་འདྲ་གསོགས་ཀྱིས་འབུལ་སྐྱེལ་དང་། ལྷ་རྟེན་བཞེངས་པ་
དང་། གྲུ་དང་ཟམ་པ་བཙུགས་པ་དང་། རྩོད་འཁྲུག་བསྡུམས་པ་དང་།
རང་གིས་ཕ་མ་བླ་མ་དང་ཆོས་གྲོགས་ལ་བསྙེན་བཀུར་བྱའོ་སྙམ་དུ་རྩོལ་
བ་བྱེད་པ་དང་། སེམས་ཅན་འདི་རྣམས་ལ་དགེ་སྡིག་གིས་ཆོས་བཤད་
པས་རེ་རེའི་བློ་འགྱུར་ཀྱང་ཕན་ཡོན་ཆེ་བས་དགེ་བསྐུལ་སྣ་ཚོགས་པ་་་༌་་
བྱའོ་སྙམ་པ་དང་།་གཞན་དག་ནི་ཕྱོགས་མེད་ཀྱིས་གནས་སུ་བློ་ཆོས་
འགྲོ་འདྲ་བྱའོ་སྙམ་པ་སོགས་དང་པོ་ཚོས་རང་ལ་བརྟེན་པའི་བསྙད་ས་་་
དུ་མ་ཞིག་གིས་སྒོ་ནས་བསྒྲུབ་པའི་ཀྱུས་དོར་ནས་མཐར་དེ་ལྟ་བུའི་སྤྲོས་་
པ་གང་ལ་ཞུགས་ཀྱང་ཉོན་མོངས་པའི་དབང་དུ་འགྲོ་ཞིང་ཆགས་སྡང་་་་
དང་ཆོས་བརྒྱུད་ཀྱི་ཡེང་ནས་ཐར་ལམ་བསྒྲུབ་པ་ཆུད་ཟའོ། །དེའི་གེགས་
བསལ་ཚུལ་ནི་སྔར་དབེན་གནས་བཤད་པའི་སྐབས་སུ་ལྷག་པའི་བསམ་་་
པས་བསྐུལ་བའི་ལུང་དྲངས་པའང་ལྟར་རོ། །གེགས་དེ་གསལ་བ་ལའང་
བླ་མའི་གསུང་པ་ལ་ཡིད་ཆེས་དགོས། བླ་མས་འདི་འདྲ་ཞིག་གསུངས་
ཀྱང་མི་སྤྱི་མཐུན་གྱི་མིག་ལྟོས་སམ། བླ་མ་དང་ཆོས་གྲོགས་གཞན་གྱིས་
ཟེར་བ་དང་། ཡི་གེ་གཞན་དུ་འདུག་པ་གཙོ་ཆེར་འཛིན་སྙམ་པ་ལ་ནི་
གེགས་འདི་ཡང་སེལ་ཐབས་མེད་དོ། ། བླ་མའི་གསུངས་ལ་དྲངས་པོར་
འཛིན་འདི་རྣམས་ཀྱིས་གེགས་ཟབ་ཁྲིད་སྐོར་རེའི་ནང་དུའང་སངས་་་་་
I05

རྒྱས་པར་ཡོང་བ་སེལ་ལོ། །དེ་ཡང་ཐར་ལམ་བསྒྲུབ་པའི་སློབ་གཉེར་ནི་
ཆ་ཚང་བར་བླ་མའི་མན་ངག་དང་ཟབ་ཁྲིད་རྣམས་ཀྱིས་ཚིག་དོན་་་་་
བཞིན་གོ་བ་ལས་འོང་ལ་ཐར་ལམ་ལ་མི་མཁོ་བ་རྣམས་ནི་སྙིང་པོ་མེད་་་་
དེ། འདུལ་བ་དང་ནི་མདོ་སྡེ་མངོན་པ་དང་། །ཚད་མ་དང་ནི་བརྡ་སྤྲོད་
རྣམ་པ་བདུན། །གཞུང་དུ་བཀོད་པ་མ་ལུས་དེ་དག་ཀུན། །མ་བྲིས་མ་
ཐོས་མ་མྱོང་མ་ཀླག་ཅེས། ། དེ་ལ་གདུང་བ་མ་བསྐྱེད་བཞིན་བཟང་དག །
ཐམས་ཅད་ཡིད་ནི་འཁྲུལ་པར་བྱེད་པའི་རྒྱུ། - བླ་མའི་མན་ངག་ཅེས་བྱ་
བདུད་རྩིའི་རོ། །གང་གིས་སེམས་མཉམ་བཞག་པ་དེ་ཙམ་ཞིག །ཡོངས་
སུ་བསྩལ་བྱ་གཞུང་མང་ཅི་ཞིག་དགོས། །ཞེས་ཇོ་བོ་རྗེས་གདམས་པ་
ལྟར་གོ་ན་གེགས་དེ་སེལ་ལོ། ། རྩྭ་རི་སོགས་ནི་བསྐོར་བ་ཙམ་གྱིས་རྣམ་
གྲོལ་གྱི་ལམ་བགྲོད་མི་ནུས་ཏེ། ས་སྐྱ་ལོ་ཙཱས། ཨོ་རྒྱན་ཛ་ལནྡྷ་ར་དང་། །
གངས་ཅན་དེ་བཱི་ཀོ་ཊི་སོགས། ། ཀླ་ཀློ་བླུན་པོ་མུ་སྟེགས་བྱེད། །འབྲོག་པ་
རྣམས་ཀྱིས་གང་མོད་ཀྱིས། ། དེ་དག་གྲུབ་པ་ཐོབ་བམ་ཅི། །ཞེས་པ་ལྟར་
ཤེས་པར་བྱས་ནས། འགྲོ་དུས་བརྡ་དང་བརྡའི་ལེན་བྱད་ཅིང་། །རིམས་
གཉིས་རྟོགས་པ་བརྟན་པ་ཡིས། །སྤྱོད་པའི་དོན་དུ་རྒྱུ་བར་གསུངས། །དེ་
ལྟ་མིན་པའི་གང་ཟག་ནི། །ཡུལ་དེར་འགྲོ་བ་རྒྱུད་ལས་བཀག །ཅེས་
བཤད་པ་ཉིད་རྒྱལ་བའི་དགོངས་པའང་ཡིན་ནོ། །ཁྱད་པར་དུ་ཁ་ཅིག་
སྒྲུབ་ལྟ་པ་ལྷུར་བུར་ལེན་ཀྱང་བསྒྲུབ་གནས་རྩྭ་རིའམ་ཏི་སེ་ལྟ་བུ་ཞིག་ལ་
106

འགྲོའོ། །ཞེས་བླ་མའི་མན་ངག་རང་གིས་ཉམས་མྱོང་མ་སློགས་པ་ལ་བླ་
མའི་དྲུང་ནས་ཐག་རིང་དུ་འགྲོ་བ་ནི་ཁྱད་པར་དུའང་འཁྲུལ་ཏེ། སྔོན་ .
གྱི་དུས་རྒྱལ་བ་ཨོ་རྒྱན་པ་ལ། རྟོགས་ལྡན་ཤེར་འབུམས་གྱིས་ཞུས་པ།
བདག་ཙཱ་རིའམ་ཏི་སེ་ལ་འགྲོའོ་སྙམ་པ་ལགས་ཏེ། གནས་ཆེན་ལ་ཕྱིན་
ན་ཁེབས་ཆེའམ། བསྒྲུབ་པ་བྱས་ན་ཚེ་ཡང་ན་སྔར་བཞིན་ཅི་བདེའི་སྤྱོད་
པ་སྐྱོངས་ལགས་སམ། དེ་རྣམས་ཁེབ་གང་ཆེ་དང་། ཉམས་མྱོང་གནད་
དུ་བསྣུན་ལུགས་ཀྱིས་ཞལ་བསྐོས་གཅིག་ཐུགས་ལ་འདོགས་པར་ཞུ་ཞེས་་
པ་ལ། རྗེ་རིན་པོ་ཆེ་ཞལ་ནས། འདི་སྐད་གསུངས། བསྒོམ་པ་ལ་རྩྭ་རི་
རྩྭ་ཀོང་བཟང་ཡང་། བསྒོམ་མཁན་རང་གིས་སེམས་ལས་མེད་ཟེར་བ་དེ་
ཁྱོད་ཀྱིས་མ་གོའམ། གནས་ཆེན་དུ་ཕྱིན་ནས་སྒྲུབས་པས་ཅི་བྱེད། ཁྱོད་
ཀྱི་དང་པོའི་སྐྱེ་ཚུལ་དེས་མི་འཁྱོལ་བར་ཡོད་པ་ཡིན་ནམ་ཕྱི་ནང་མེད་་་་་
པའི་རིག་པ་རྗེན་པ་འདི་གཉེན་པོས་མ་བསླད་པར། སྤང་བླང་དང་བྲལ་
བའི་སྤྱོད་པས་བོགས་འདོན་པ་ཡིན་མོད། དེ་ལ་རྐྱེན་སྣང་གིས་སྟེང་དུ་
ཐོག་རྫིས་དགོས་པ་ཡིན། བསྒོམ་ཚད་རྟོགས་པ་ཡིན་ནོ་ཡིད་ཀྱིས་བཟོ་མ་
བྱེད་གཅིག་བྱས་ཡོད་པ་དེ་བརྗེད་པ་ཡིན་ནམ། བྱས་ཚད་མཚན་བཅས་
ཡིན་ནོ། །ཕྱོགས་མེད་ཀྱིས་སྤྱོད་པ་སྐྱོངས་བྱས་པ་དེ་བརྗེད་པ་ཡིན་ནམ། -
མ་འགག་པའི་རྩལ་ཅིར་ཡང་འཆར་བ་ལ། ཕྱལ་ལེ་རྗེན་ནེ་བ། ལྷག་གེ་
བ། ་. ཨ་ལྟོས་སེ་བ་འདི་རང་སོར་ཞོག་ལ་བསྒོམས་ཀྱིས་ལྷན་པ་མ་
- . 107

འདེབས་བྱས་ཡོད་པ་དེ་བརྗེད་པ་ཡིན་ནམ། ཡུལ་སྣང་སྒྱུ་མ་དང་འདྲ་
བ་ཡིན་པས་གཉིས་འཛིན་གྱི་ཁབ་སོ་མ་འདོན་གཅིག་བྱས་པ་དེ་བརྗོད་་་་
པ་ཡིན་ནམ། གནས་ཆེན་ནས་བླང་རྒྱུ་ཅི་ཡོད། གྲགས་འདོད་ཀྱིས་ཁོང་
སྲན་གཅིག་ཚོལ་དུ་འགྲོ་བ་ཡིན་ནས་རང་གིས་བླང་དོར་མ་བྲལ་ན་་་་་་་
ཆགས་སྡང་གིས་ནད་རོ་གནས་ཆེ་བཀར་ལངས་ཡོང་བ་ཡིན་གསུངས།
ཡུལ་འཛིན་གྱི་ཤེས་པ་རྨི་ལམ་བཞིན་དུ་མ་གྲོལ་ན། དབེན་གནས་བརྟེན་
ཡང་ཆགས་སྡང་གྲ་མལ་དུ་ཡང་ལང་། གནས་ཆེན་ན་བྱ་རྒྱུ་ཅི་ཡོད།
རྐྱེན་ཐོག་དུ་རྫིས་ལ་སྤྱོད་པ་སྐྱོང་གསུངས་པ་ལྟར་རོ། །ཡང་འབུལ་སྡུད་
ཀྱིས་བསོད་ནམས་བསག་ནས་རང་གཞན་གྱི་དོན་སྒྲུབ་ཕྲིན་ལས་སྣ་་་་་་
་ ཚོགས་བསྐྱང་བའི། གདུལ་བྱ་དུས་བབས་ཀྱི་འཕགས་ཆེན་རྣམས་ཀྱི་
སྤྱོད་ཡུལ་ཡིན་གྱི། རང་རེས་དེ་ལྟར་མི་ནུས་ལ་གལ་ཏེ་ཐབས་སྣ་ཚོགས་
ཀྱིས་ཟང་ཟིང་མང་པོ་འདུས་ཤིང་དགེ་བ་ལྟར་སྣང་བ་མང་པོ་གྲུབ་ཀྱང་
ཡི་དྭགས་རྫུ་འཕྲུལ་ཆེན་པོའམ། ལྷ་མ་ཡིན་དབང་ཆེ་བ་རྣམས་ཀྱིས་ལུས་
སུ་འགྱུར་བས་སྙིང་པོ་མེད་དོ། །ཁྱད་པར་དུ་སེམས་ཅན་ལ་སྙིང་རྗེས་མ་ ་
བཟོད་སྐད་ཟེར་ནས་ཆོས་བཤད་དང་། དབང་བསྐུར་དང༌། རིམ་
འགྲོའི་ཆེད་དང་། འཁྲུག་རྩོད་བསྡུམ་པ་དང་། དགོན་གནས་ཀྱིས་ཚོ་
འཛིན་སོགས་ལ་ཟབ་མོའི་སྒྲུབ་པ་དོར་ནས་འགྲོ་བ་ནི་བདུད་ཀྱིས་དངོས་
སུ་བསླུས་པ་ཡིན་ཏེ། སེམས་ཅན་ཐམས་ཅད་མྱུར་དུ་འཁོར་བ་ལས་
108 . ་ ： ， ་

དགྲོལ་བའི་ཆེད་དུ་རང་ཉིད་ཚེ་གཅིག་ཏུ་སངས་རྒྱས་པའི་ལམ་སྒྲུབ་པ་་
ཡིན་མོད། དེ་བས་ན་གཞན་དོན་དུས་ལ་མ་བབས་ཀྱི་བར་དུ་སྤྲོས་མེད་
ཀྱི་བསམ་གཏན་གྱིས་རང་དོན་མངོན་དུ་བྱ་དགོས་སོ། །ཤུགས་ལས་
གཞན་དོན་ལྷུན་གྱིས་གྲུབ། །དེ་ལྟ་མ་ཡིན་པར་རང་ཉིད་ངན་སོང་
གསུམ་ལས་འགྲོ་ས་མེད་པར་བྱས་ནས་སེམས་ཅན་ཇི་ལྟར་བསྒྲལ། .ལོང་
བས་ལོང་བ་ཇི་ལྟར་ཁྲིད། ཆུས་ཁྱེར་གྱིས་ཆུས་ཁྱེར་ཇི་ལྟར་འདོན།
གནད་འདི་ལ་དགོངས་ནས་མཉམ་མེད་སྒམ་པོ་པའི་དྲུང་དུ་སློབ་མ་ཁ་་་
ཅིག་གིས་གཞན་དོན་གྱི་རྒྱུན་ཆད་ཀྱིས་བཅད་ནས་བསྒོམ་ན་མཆིའམ་་་་
ཞུས་པས།། བསམ་པས་སེམས་ཅན་མ་སྤང་པས་གཟུགས་སྐུ་རྣམ་གཉིས་
འབྱུང་། སྦྱོར་བས་སྤོང་ནས་བསྒོམ་པས་ཆོག གཞན་ཡང་འདི་སྐད་དུ། བསྒོམ་
ཆེན་པས་བསྒོམ་བཞག་ནས་གནས་གཞིའི་ཆེས་བྱེད་པ་དང་། ཕན་སེམས་ཆེ་བ་ལྟར་གཞན་ལ་
ཆོས་བཤད་པ་དང་། བསྲུང་སྐྱོབ་བྱེད་པ་ནི། ཆོས་དངོས་བཞག་ནས་གཟུགས་བརྙན་ལ་སྤྱོད་པ་
ཡིན། བསྒོམས་ཆེན་པ་ལ་གནས་བརྟེན་དང་གྲོས་དང་མདུན་མ་གཅིག་ཀྱང་མ་བཅོལ་འོ་ན།
བྱས་པས་བསྒོམ་པ་བཅོལ་བ་ཡིན། ད་ནི་རང་ཤུ་བ་སྨྲས་མ་ལྟར་ཐམས་ཅད་ལ་འབྲོས་དགོས་པ་
ཡིན། ཞེས་རྗེ་སྒམ་པོ་པའི་བཀའ་འབུམ་དུ་བཀའ་བསྩལ་ཏོ། མཆན། ཅེས་བཀའ་བསྩལ་
པ་ལྟར་རོ། །གནད་འདི་མ་གོ་ནས་བསམ་གཏན་གྱི་ཁང་བུར་དགེ་སྦྱོར་
བྱེད་པ་རང་དོན་དང་། ཡུལ་གྲོང་དུ་དབང་ཆོས་ཟོང་དུ་འཚོང་བ་
གཞན་དོན་ཡིན་པར་བརློམ་སྟེ་བསྒྲུབ་པ་བཤོལ་ཏེ་ཡུལ་གྲོང་དུ་རྒྱུ་བ་ནི།
- 109

དཔེར་ན་ཆུ་ཆེན་པོའི་ཕར་ཁར་མི་མང་པོ་སྐྱེལ་འདོད་པ་ལ་ཟམ་པ་ཆེན་
པོ་ཚུགས་ལ་ཁད་པ་དོར་ནས་རང་ཉིད་ཆུ་ནང་དུ་མཆོང་ན་མི་རྣམས་མི་ ་
ཐོན་རང་ཉིད་ཀྱང་ཕུང་བ་དང་འདྲའོ། །ཡང་ཚུལ་བཞིན་ཉམས་སུ་
བླངས་ནས་འབྲས་བུ་ཐོབ་པ་ནི་ཟམ་པ་ཚུགས་ནས་བདག་གཞན་ཐམས་་
ཅད་ཕ་རོལ་དུ་ཕྱིན་དང་འདྲའོ། །ཚུལ་དེ་ལྟར་གོ་ན་ཟང་ཟིང་གི་སྤྲོས་
པའི་གེགས་དེ་སེལ་ལོ་ཕྱོགས་མེད་ཀྱིས་འགྲོ་བ་ནི་ཐོས་བསམ་བསྒོམ་་་་་
གསུམ་ཐམས་ཅད་ཀྱིས་བདུད་ཉིད་དོ། ། རྗེ་དྭགས་པོས། གཏམ་ཟད་པ་
མེད་པའི་ལོང་གཏམ་དང་། གྲོགས་ཅིར་མི་འོང་གི་དགའ་མཛའ་དང་།
དོན་མེད་ཀྱིས་ས་མཐའ་བསྐོར་བ་གསུམ། ། འདི་གསུམ་ཡང་དམ་པའི་
ཆོས་དང་འགལ། ཞེས་བཀའ་བསྩལ་པ་ལྟར་ཡིན་ལ། ཁྱད་པར་དུ་རི་
ཁྲོད་དང་། བསྒྲུབ་གནས་བླ་མ་མི་བཞུགས་པའི་ཐག་རིང་དུ་འགྲོ་བའང་
ཤིན་ཏུ་སྐྱོན་ཆེན་ཏེ་སྔར་རི་ཁྲོད་ཀྱིས་སྐབས་སུ་བཤད་པ་ལྟར་རོ། །འདི་
རྣམས་བླ་མ་དང་སློབ་དཔོན་ཁྲིད་གཉེར་བ་ལྟ་བུས་གོ་བརྡ་སྤྲད་ཅིང་་་་་
རང་ཉིད་ཡིད་ཆེས་ན་གེགས་སེལ་ལོ། དབང་རྣོན་ཁ་ཅིག་ནི། ཞལ་གྱི་
གདམས་པ་ཡི་གེར་བཀོད་པ་མཐོང་བས་ཀྱང་ཕྱི་མ་འདི་རྣམས་ཀྱིས་་་་
འདུན་པ་བསྒྱུར་ཐུབ་བོ། སྤྱིར་གྱི་བྱང་ཆུབ་ཀྱི་སེམས་གཉིས་གནད་དུ་
བསྣུན་པའི་ཐབས་ཤེས་ལ་བརྩོན་འགྲུས་དྲག་པོས་བསྒྲུབ་པའི་གཞུང་་་་
བསྲང་པའི་སྐྱེས་བུས་སྒྲུབ་པ་དེ་དོར་ནས་ཆོས་ཕྱོགས་ཀྱི་སྤྲོས་པ་གཞན་་་་
110

ལ་འཇུག་པར་མི་བྱའོ། །ཞེས་བཤད་པ་ཡིན་གྱི། ཐ་མལ་དོན་མེད་དུ་
འདུག་པ་ལ་ལྟོས་ན། དམ་པའི་ཆོས་སུ་འགྲོ་སོ་ཅོག་གིས་དགེ་རྩ་སྣ་རེ་ལ་
ཡང་ཡོན་ཏན་མང་པོ་དང་། བསོད་ནམས་རྒྱ་ཆེན་པོར་བཅོམ་ལྡན་
འདས་ཀྱིས་མདོ་སྡེ་དུ་མ་ལས་བཀའ་བསྩལ་པའི་ཕྱིར། ཤིན་ཏུ་འབད་
པས་སྒྲུབ་པར་བྱའོ། །དེར་ཡང་མ་ཟད། རང་ཉིད་བསྒྲུབ་པ་ལ་ཞུགས་པ་
དག་གིས། གཞན་ཟང་ཟིང་གིས་དགེ་རྩ་དང་། ལུས་ངག་གིས་ཚོས་སྤྱོད་
གཙོ་བོར་བྱེད་པ་ལ་ཁྱད་གསོད་དང་སྐུར་པ་འདེབས་པ་ནི་ཆོས་སྤོང་་་་
གིས་ལས་ཏེ། རང་གི་བསྒྲུབ་པའི་བསོད་ནམས་ཀྱང་འཇོམས་སོ། །དེ་
བས་ན་སྐྱེས་བུ་སྐལ་ལྡན་དག་གིས་ནི་ཚེ་གཅིག་ཏུ་འབྲས་བུ་ཐོབ་པའི་་་་་་
ལམ་འདི་བསྒྲུབ་པར་བྱ་ལ། དེའི་སྐལ་བ་མེད་པ་དག་གི་ནི་དགེ་རྩ་ ་
གཞན་རྣམས་བྱའོ། །ཅིག་གིས་གཅིག་ཁྱད་གསོད་དང་འཕྱར་ཀ་མི་བྱའོ།།
དེ་ལྟར་བླ་མ་དམ་པའི་མགོན་གྱིས་ཅང་མན་ངག་གི་གནད་གསང་རྫོགས་
པར་ཐོབ་པའི་སྐྱེས་བུས། གནས་དང་གྲོགས་དང་མཐུན་རྐྱེན་ཕུན་སུམ་
ཚོགས་པར་ཐབས་ཤེས་ཀྱི་གཙོ་བོ་ངོས་བཟུང་ནས་གེགས་དང་གོལ་ས་མ་
ཤོར་བར་ཉམས་སུ་བླང་པས་ཚེ་འདིའི་བྱ་བ་བློས་ཐོང་། ་ འཁོར་བ་ལ་
ཞེན་པ་ལོག ལས་རྒྱུ་འབྲས་ལ་ཡིད་ཆེས། སྡོམ་པ་དང་དམ་ཚིག་མིག་
ལྟར་བསྲུངས།- བདག་གཞན་མཉམ་རྗེའི་སེམས་འབྱོངས། བདག་ཅེས་
འཛིན་ཕུང་ཙར་ཐག་ཚོད།, བདག་མེད་ཕྱག་རྒྱ་ཆེན་པོའི་དོན་རྟོགས།
111

སངས་རྒྱས་ཀྱི་བསྟན་པ་བླ་ན་མེད་པའི་དམ་ཆོས་གྲུབ་པའི་རྟགས་མངོན་
སུམ་དུ་འཆར་རོ། འདིར་ནི་དེ་ཙམ་བརྗོད་དེ་གཞན་དུ་ན་སངས་རྒྱས་
ཀྱིས་བཀའ་འཁོར་ལོ་དང་པོ་འཁོར་བ་ལ་ཞེན་པ་བཅད་ནས་ཐར་ལམ་་་
སྟོན་པའི་རི་ཆོས་ཡིན། བར་པ་སྟོང་ཉིད་ཀྱི་དོན་སྟོན་པའི་རི་ཆོས་ཡིན།
ཐ་མ་ཟུང་འཇུག་ཏུ་ལ་བཟླ་བའི་རི་ཆོས་ཡིན། གསང་སྔགས་རྒྱུད་སྡེ་
འོག་མ་གསུམ་འཕྲལ་གྱི་ཁྲུས་དང་དཀའ་ཐུབ་བྱ་ཆ་ཆོས་སྤྱོད་གཙོ་བོར་་་
སྟོན་པའི་རི་ཆོས་ཡིན་གསང་སྔགས་བླ་མེད་ཐམས་ཅད་བསྐྱེད་རིམ་དང་་
རྫོགས་རིམ་མཚན་བཅས་གཙོ་བོར་སྟོ་པའི་རི་ཆོས་ཡིན། ཕྱག་རྒྱ་ཆེན་
པོའི་སྐོར་རྣམས་མཚན་མེད་སྟོན་པའི་རི་ཆོས་ཡིན། དེའི་ཕྱིར་བཀའ་
ཐམས་ཅད་གདམས་ངག་ཏུ་གོ་བར་བྱའོ། །ཞེས་རི་ཆོས་སམ་ཚོགས་ཆོས་
སམ་ཕྱག་རྒྱ་ཆེན་པོའི་རྒྱབ་ཆོས་ཞལ་གདམས་དུ་དཔལ་ལེགས་བཤད་སྒྲ་་
དབྱངས་ཀྱིས་རང་གིས་ཁྲིད་གཉེར་པ་བསྒོམས་ཆེན་ཀརྨ་རབ་འབྱོར་ལ་་་
བརྗོད་པར་བྱས་པའོ། ། ་

༈ ཨོཾ་སྭསྟི་སིདྡྷི་རསྟུ། དེང་འདིར་གསུང་རབ་རིན་ཆེན་འཕྲུལ་པར་དུ། །བཞེངས་དགེས་ལེགས་བྱས་
འདིས་མཚོན་དུས་གསུམ་དུ། །བགྱིས་པའི་དགེ་ཚོགས་དྲི་མ་མེད་པ་རྣམས། །གཅིག་ཏུ་བསྡོམས་ཏེ་མཐུན་
རྐྱེན་སྒྲུབ་རྣམས་དང་། །བསྟན་པའི་སྦྱིན་བདག་ཚེ་རིང་འབྱོར་ལྡན་ཞིང་། །མ་གྱུར་ནམ་མཁའི་མཐའ་མཉམ་
འགྲོ་བ་ཀུན། །སྒྲིབ་གཉིས་བྱང་ཞིང་ཚོགས་གཉིས་མྱུར་རྫོགས་ཏེ། །བླ་མེད་རྣམ་གྲོལ་ཐོབ་པའི་རྒྱུ་རུ་བསྔོ། །
བསྟན་འཛིན་དམ་པ་གང་ན་སུ་བཞུགས་རྣམས། །སྐུ་ཚེའི་རྐྱེན་གེགས་མཐའ་དག་རབ་ཞི་ནས། . །བསྟན་འགྲོའི་
དོན་ཆེན་བླ་མེད་མཛད་བཞིན་དུ། །དམ་ཆོས་བདུད་རྩིའི་སྦྲང་ཆར་འབེབས་གྱུར་ཅིག །ཡངས་པའི་རྒྱལ་ཁམས་
ཀུན་ཏུ་ལོ་ལེགས་ཤིང་། །ནད་མུག་འཁྲུག་རྩོད་ཐམས་ཅད་ཞི་བ་དང་། །མི་མཐུན་རྒུད་པའི་མིང་ཡང་མི་གྲགས་
པར། །རྫོགས་ལྡན་དང་པོའི་ལང་ཚོ་འཆར་བར་ཤོག་།དེའི་མཐུས་ཁ་བ་རིས་པའི་སྐྱེ་དགུའི་ཡིད། །རྣམ་
དཀར་དགེ་བའི་ལས་ལ་ཕྱོགས་པ་དང་། མཐུན་རྐྱེན་ལེགས་ཚོགས་གོང་ནས་གོང་འཕེལ་ཏེ། །དམ་ཆོས་འཛིན་
པའི་སྣོད་དུ་རུང་བར་ཤོག །འཇིག་རྟེན་དབང་ཕྱུག་ཕྱག་ན་པདྨོ་ཡི། ཞབས་པད་བྷོ་ཊའི་ལྗོངས་འདིར་མྱུར་་
བཀོད་དེ། །ཞི་བསིལ་ཆོས་ཀྱི་བདུད་རྩིའི་ཟིལ་མངར་རོར། །ལོངས་སུ་སྤྱོད་པའི་སྐལ་བཟང་མྱུར་འཆར་ཤོག །
ཁྱད་པར་བསྟན་པའི་སྙིང་པོ་སྒྲུབ་བརྒྱུད་ཀྱི་ རིང་ལུགས་དྲི་མེད་ས་ཆེན་ཡོངས་ཁྱབ་སྟེ། །བསྟན་པ་འཛིན་
པའི་སྐྱེས་བུ་དམ་པ་རྣམས། སྐུཚེ་མི་འགྱུར་ཚེ་ལྷའི་ངོ་བོར་བརྟན། །ཕྲིན་ལས་མི་ཟད་ཉི་ཟླའི་འོད་དང་སྡེབ། །
འདུས་ཚོགས་དགེ་འདུན་བགྲང་ཡས་རྒྱུ་སྐར་ལ། །ཟབ་རྒྱས་ཆོས་ཀྱི་གྲུ་ཆར་འབེབས་པར་ཤོག། །ལྷ་རྣམས་ .
མཁའ་ལ་ཤིས་པའི་གླུ་དབྱངས་ལེན། །འགྲོ་རྣམས་བདེ་ཞིང་སྐྱིད་པའི་ཡུན་དུ་འཚོ། ཀླུ་རྣམས་དགའ་བས་
ནོར་འཛིན་དབྱིག་གིས་བཀང་། མཐར་ཐུག་སངས་རྒྱས་ཡེ་ཤེས་ཐོབ་པར་ཤོག །ཅེས་པའང་༧རྒྱལ་དབང་
ཀརྨ་པ་ཨོ་རྒྱན་ཕྲིན་ལས་རྡོ་རྗེ་མཆོག་དགུང་གྲངས་བཅུ་གསུམ་སྟེང་། འོག་མིན་མཚུར་ཕུའི་གདན་སར་ལྗགས་
རྩོམ་གནང་བའི་རྟེན་གསུམ་གསར་བཞེངས་ཀྱི་དགེ་བསྔོའི་སྨོན་ཚིག་བྱིན་རླབས་ཅན་ནོ།། །།

